<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <meta content="Microsoft Word 12 (filtered)" name="Generator"/>
    <title>Непознато</title>
    <meta http-equiv="Content-Type" content="text/html; charset=utf-8"/>
  <link href="../../stylesheet.css" type="text/css" rel="stylesheet"/>
<link href="../../page_styles.css" type="text/css" rel="stylesheet"/>
</head>
  <body class="calibre">
  <h1 class="calibre8" id="calibre_pb_65"><span class="calibre11"><span class="calibre19" xml:lang="SR">ČETRDESETPETO POGLAVLJE</span></span></h1>

  <p class="MsoNormal"><span class="calibre1" xml:lang="SR">Dan je bio savršen za letenje. KIG-ov 757 leteo je između Pacifika i nebeskog plavenila. Polin i Taner su se zajedno šćućurili na sofi, u glavnoj kabini. Polin reče:</span></p>

  <p class="MsoNormal"><span class="calibre1" xml:lang="SR">"Dragi, znaš li da je šteta što ljudi nikada neće saznati kakav si genije?"</span></p>

  <p class="MsoNormal"><span class="calibre1" xml:lang="SR">"Kad bi to saznali, bio bih u velikoj nevolji."</span></p>

  <p class="MsoNormal"><span class="calibre1" xml:lang="SR">Ona ga pogleda i reče:</span></p>

  <p class="MsoNormal"><span class="calibre1" xml:lang="SR">"Nema problema. Možemo da kupimo neku državu i proglasimo se vladarima. Onda nam ništa ne bi mogli."</span></p>

  <p class="MsoNormal"><span class="calibre1" xml:lang="SR">Taner se nasmeja. Polin mu protrlja ruku.</span></p>

  <p class="MsoNormal"><span class="calibre1" xml:lang="SR">"Znaš li da sam te poželela čim sam te prvi put videla."</span></p>

  <p class="MsoNormal"><span class="calibre1" xml:lang="SR">"Ne. Koliko se sećam, bila si vrlo bezobrazna."</span></p>

  <p class="MsoNormal"><span class="calibre1" xml:lang="SR">"I upalilo je, zar ne? Morao si opet da me vidiš, da mi očitaš lekciju."</span></p>

  <p class="MsoNormal"><span class="calibre1" xml:lang="SR">Zatim se, dugo i erotično, poljubiše. U daljini sevnu munja. Taner reče:</span></p>

  <p class="MsoNormal"><span class="calibre1" xml:lang="SR">"Svideće ti se Tamoa. Provešćemo tamo par nedelja i opustiti se, a onda malo putovati po svetu. Nadoknadićemo sve izgubljene godine kad nismo modi da budemo zajedno."</span></p>

  <p class="MsoNormal"><span class="calibre1" xml:lang="SR">Ona diže pogled i đavolski se osmehnu.</span></p>

  <p class="MsoNormal"><span class="calibre1" xml:lang="SR">"Budi siguran da hoćemo."</span></p>

  <p class="MsoNormal"><span class="calibre1" xml:lang="SR">"I svakih par meseci ćemo se vraćati na Tamou i uključivati Primu 2. Možemo zajedno da biramo mete."</span></p>

  <p class="MsoNormal"><span class="calibre1" xml:lang="SR">Polin reče:</span></p>

  <p class="MsoNormal"><span class="calibre1" xml:lang="SR">"Pa, u Engleskoj bismo mogli da izazovemo oluju, ali oni je ne bi primetili!"</span></p>

  <p class="MsoNormal"><span class="calibre1" xml:lang="SR">Taner se nasmeja.</span></p>

  <p class="MsoNormal"><span class="calibre1" xml:lang="SR">"Imamo ceo svet na izboru."</span></p>

  <p class="MsoNormal"><span class="calibre1" xml:lang="SR">Priđe im stjuard.</span></p>

  <p class="MsoNormal"><span class="calibre1" xml:lang="SR">"Želite li da vam nešto donesem?"</span></p>

  <p class="MsoNormal"><span class="calibre1" xml:lang="SR">Taner reče:</span></p>

  <p class="MsoNormal"><span class="calibre1" xml:lang="SR">"Ne. Imamo sve." I bio je siguran u to.</span></p>

  <p class="MsoNormal"><span class="calibre1" xml:lang="SR">U daljini, na nebu, poče još češće da bleska.</span></p>

  <p class="MsoNormal"><span class="calibre1" xml:lang="SR">"Nadam se da neće početi oluja", reče Polin. "Ne volim da letim po nevremenu."</span></p>

  <p class="MsoNormal"><span class="calibre1" xml:lang="SR">Taner joj ohrabrujućim glasom reče:</span></p>

  <p class="MsoNormal"><span class="calibre1" xml:lang="SR">"Ne brini, dušo. Nema ni oblačka na nebu." On se nečega seti i osmehnu. "Ne treba da brinemo zbog vremena. Pa mi ga kontrolišemo!" Zatim pogleda na sat. "Prima je odletela u vazduh pre jednog sata i..."</span></p>

  <p class="MsoNormal"><span class="calibre1" xml:lang="SR">Odjednom kišne kapi počeše da bubnjaju po avionu.</span></p>

  <p class="MsoNormal"><span class="calibre1" xml:lang="SR">Taner privuče Polin.</span></p>

  <p class="MsoNormal"><span class="calibre1" xml:lang="SR">"U redu je. Samo mala kiša."</span></p>

  <p class="MsoNormal"><span class="calibre1" xml:lang="SR">Dok je on to izgovarao, nebo se odjednom zamrači i začu se udar groma. Veliki avion poče da poskakuje. Taner je gledao kroz prozor, zbunjen time što se dešava. Kišu poče da zamenjuje krupan grad. Taner reče:</span></p>

  <p class="MsoNormal"><span class="calibre1" xml:lang="SR">"Pogledaj..." Odjednom shvati. "Prima!" Bio je to uzvik likovanja, sa pobedničkim pogledom u očima. "Možemo..."</span></p>

  <p class="MsoNormal"><span class="calibre1" xml:lang="SR">U tom trenutku, orkan ponese avion i poče divlje da ga baca. Polin je vrištala.</span></p>

  <p class="MsoNormal"><span class="calibre1" xml:lang="SR">***</span></p>

  <p class="MsoNormal"><span class="calibre1" xml:lang="SR">U zgradi od crvene cigle, u KIG-u, Endru Kingsli je upravljao Primom, a prsti su mu po sećanju leteli iznad tastature. Gledajući metu na ekranu, video je kako orkanski vetrovi brzine gotovo pet stotina kilometara na sat bacaju avion njegovog brata. On pritisnu sledeće dugme.</span></p>

  <p class="MsoNormal"><span class="calibre1" xml:lang="SR">U desetak ogranaka Nacionalne meteorološke službe, od Enkoridža na Aljasci, do Majamija na Floridi, meteorolozi su sa nevericom zurili u monitore svojih računara. To što se dešavalo, izgledalo im je nemoguće, ali zaista se dešavalo.</span></p>

  <p class="MsoNormal"><span class="calibre1" xml:lang="SR">Sam u zgradi od crvene cigle, Endru je bio zahvalan što može još nešto da učini, da bi poboljšao svet.</span></p>

  <p class="MsoNormal"><span class="calibre1" xml:lang="SR">On polako diže tornado F-6 koji je Taner je gledao kroz prozor aviona koji je divlje poskakivao i iznad oluje čuo zvuk sličan zvuku teretnog voza, koji je najavljivao dolazak tornada. Taner pocrvene i uzdrhta od uzbuđenja, gledajući tornado, koji se uvijao prema avionu. Bio je oduševljen.</span></p>

  <p class="MsoNormal"><span class="calibre1" xml:lang="SR">"Gledaj! Nikad se tornado nije uspeo ovako visoko. Nikad! Ja sam ga stvorio! To je čudo! Samo Bog i ja smo mogli..."</span></p>

  <p class="MsoNormal"><span class="calibre1" xml:lang="SR">U zgradi od crvene cigle, Endru je pomerao ručku i gledao u ekran, kada je avion eksplodirao, a delovi letelice i tela se razleteli po nebu. Tada Endru Kingsli tri puta pritisnu crveno dugme.</span></p>

  <p class="MsoNormal"></p>

  <p class="MsoNormal"></p>
</body>
</html>
