<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <meta content="Microsoft Word 12 (filtered)" name="Generator"/>
    <title>Непознато</title>
    <meta http-equiv="Content-Type" content="text/html; charset=utf-8"/>
  <link href="../../stylesheet.css" type="text/css" rel="stylesheet"/>
<link href="../../page_styles.css" type="text/css" rel="stylesheet"/>
</head>
  <body class="calibre">
  <h2 class="calibre10" id="calibre_pb_19"><span class="calibre11"><span class="calibre20" xml:lang="SR">Pariz, Francuska</span></span></h2>

  <p class="MsoNormal"><span class="calibre1" xml:lang="SR">U policijskoj stanici Rajli, u ulici Henard, u 12.arondismanu u Parizu, upravo je trajalo saslušavanje. Upravnika Ajfelove kule ispitivali su detektivi Andre Belmondo i Pjer Mare.</span></p>

  <p class="MsoNormal"><i class="calibre17"><span class="calibre1" xml:lang="SR">ISTRAGA SAMOUBISTVA NA AJFELOVOJ KULI</span></i></p>

  <p class="MsoNormal"><span class="calibre1" xml:lang="SR">Ponedeljak, 6. maj</span></p>

  <p class="MsoNormal"><span class="calibre1" xml:lang="SR">10.00 sati pre podne Rene Paskal</span></p>

  <p class="MsoNormal"><span class="calibre1" xml:lang="SR">BELMONDO: Mesje Paskal, imamo razloga da verujemo da je Mark Haris, čovek koji je pao sa osmatračnice Ajfelove kule, ubijen.</span></p>

  <p class="MsoNormal"><span class="calibre1" xml:lang="SR">PASKAL: Ubijen? Ali, meni je rečeno da je to bio nesrećan slučaj i...</span></p>

  <p class="MsoNormal"><span class="calibre1" xml:lang="SR">MARE: Nije mogao slučajno pasti preko te ograde. Previsoka je.</span></p>

  <p class="MsoNormal"><span class="calibre1" xml:lang="SR">BELMONDO: A ustanovili smo i da žrtva nije bila sklona samoubistvu.</span></p>

  <p class="MsoNormal"><span class="calibre1" xml:lang="SR">U stvari, imao je određene planove za taj vikend sa svojom suprugom. To je manekenka Keli.</span></p>

  <p class="MsoNormal"><span class="calibre1" xml:lang="SR">PASKAL: Žao mi je, gospodo, ali ne vidim šta to... zašto ste mene doveli ovde?</span></p>

  <p class="MsoNormal"><span class="calibre1" xml:lang="SR">MARE: Da nam pomognete da odgovorimo na neka pitanja. U koje vreme je restoran zatvoren te večeri?</span></p>

  <p class="MsoNormal"><span class="calibre1" xml:lang="SR">PASKAL: U deset sati. Žil Vern je zbog oluje bio prazan, pa sam odlučio da...</span></p>

  <p class="MsoNormal"><span class="calibre1" xml:lang="SR">MARE: U koje vreme su isključeni liftovi?</span></p>

  <p class="MsoNormal"><span class="calibre1" xml:lang="SR">PASKAL: Obično rade do ponoći, ali te večeri, pošto nije bilo posetilaca na vidikovcu ni na večeri, isključio sam ih oko deset uveče.</span></p>

  <p class="MsoNormal"><span class="calibre1" xml:lang="SR">BELMONDO: Uključujući i lift koji ide do osmatračnice?</span></p>

  <p class="MsoNormal"><span class="calibre1" xml:lang="SR">PASKAL: Da. Sve.</span></p>

  <p class="MsoNormal"><span class="calibre1" xml:lang="SR">MARE: Da li je moguće da neko stigne do osmatračnice ne koristeći taj lift?</span></p>

  <p class="MsoNormal"><span class="calibre1" xml:lang="SR">PASKAL: Ne. Te večeri sve je bilo isključeno. Ne razumem o čemu je ovde reč. Ako...</span></p>

  <p class="MsoNormal"><span class="calibre1" xml:lang="SR">BELMONDO: Kazaću vam o čemu je reč. Mesje Haris je bačen sa osmatračnice. Znamo da je u pitanju osmatračnica jer kada smo pregledali ogradu, vrh je bio izgreban, a tragovi cementa na đonovima Harisovih cipela poklapaju se sa uzorkom cementa koji smo uzeli sa te ograde. Ako je taj sprat bio zatvoren, a liftovi nisu radili, kako je on u ponoć dospeo gore?</span></p>

  <p class="MsoNormal"><span class="calibre1" xml:lang="SR">PASKAL: Ne znam. Bez lifta bi bilo nemoguće.</span></p>

  <p class="MsoNormal"><span class="calibre1" xml:lang="SR">MARE: Ali lift je upotrebljen da bi mesje Haris stigao do osmatračnicc, kao i njegov ubica, ili ubice,</span></p>

  <p class="MsoNormal"><span class="calibre1" xml:lang="SR">koji su se posle i spustili njime.</span></p>

  <p class="MsoNormal"><span class="calibre1" xml:lang="SR">BELMONDO: Može li neko sa strane da upravlja liftovima?</span></p>

  <p class="MsoNormal"><span class="calibre1" xml:lang="SR">PASKAL: Ne. Operatori ih nikada ne napuštaju dok su na dužnosti. a noću su zaključani specijalnim ključem.</span></p>

  <p class="MsoNormal"><span class="calibre1" xml:lang="SR">MARE: Koliko ključeva postoji?</span></p>

  <p class="MsoNormal"><span class="calibre1" xml:lang="SR">PASKAL: Tri. Ja imam jedan, a preostala dva stoje ovde.</span></p>

  <p class="MsoNormal"><span class="calibre1" xml:lang="SR">BELMONDO: Jeste li sigurni da je taj, poslednji lift isključen u deset sati?</span></p>

  <p class="MsoNormal"><span class="calibre1" xml:lang="SR">PASKAL: Jesam.</span></p>

  <p class="MsoNormal"><span class="calibre1" xml:lang="SR">MARE: Ko je upravljao njime?</span></p>

  <p class="MsoNormal"><span class="calibre1" xml:lang="SR">PASKAL: Tot. Žerar Tot.</span></p>

  <p class="MsoNormal"><span class="calibre1" xml:lang="SR">MARE: Voleo bih da razgovaram sa njim.</span></p>

  <p class="MsoNormal"><span class="calibre1" xml:lang="SR">PASKAL: I ja bih.</span></p>

  <p class="MsoNormal"><span class="calibre1" xml:lang="SR">MARE: Izvinite?</span></p>

  <p class="MsoNormal"><span class="calibre1" xml:lang="SR">PASKAL: Tot posle te večeri nije dolazio na posao.Zvao sam ga kući. Niko se ne javlja. Našao sam njegovog stanodavca. Tot se odselio.</span></p>

  <p class="MsoNormal"><span class="calibre1" xml:lang="SR">MARE: I nije ostavio novu adresu?</span></p>

  <p class="MsoNormal"><span class="calibre1" xml:lang="SR">PASKAL: Tako je. Ispario je.</span></p>

  <p class="MsoNormal"><span class="calibre1" xml:lang="SR">"..ispario. Pričamo li mi to o Velikom Hudiniju ili o prokletom liftboju?" Govorio je generalni sekretar Klod Reno, zapovednik štaba Interpola.</span></p>

  <p class="MsoNormal"><span class="calibre1" xml:lang="SR">Reno je bio nizak, žustar čovek, pedesetih godina, koji se već dvadeset godina uspinjao na lestvici policijske hijerarhije.</span></p>

  <p class="MsoNormal"><span class="calibre1" xml:lang="SR">Reno je predsedavao sastankom u glavnoj sali za konferencije sedmospratnog štaba Interpola. Ta međunarodna policijska organizacija predstavlja središte razmene informacija za sto dvadeset šest policija iz sedamdeset osam zemalja. Zgrada se nalazila u Saint-Cloudu, udaljenom devet i po kilometara zapadno od Pariza, i u njoj rade bivši detektivi iz Surete Nationale i Prefecture de Pans.</span></p>

  <p class="MsoNormal"><span class="calibre1" xml:lang="SR">Za velikim konfercncijskim stolom sedela su dvanaestorica ljudi. Protekli sat vremena oni su ispitivali detektiva Belmonda.</span></p>

  <p class="MsoNormal"><span class="calibre1" xml:lang="SR">Generalni sekretar Reno reče kiselo:</span></p>

  <p class="MsoNormal"><span class="calibre1" xml:lang="SR">"Znači, vi i detektiv Mare niste uspeli da dođete ni do kakve informacije o tome kako je čovek ubijen u zoni u kojoj je bilo nemoguće da se neko uopšte nalazi, kao i da njegove ubice dospeju u nju i pobegnu iz nje? Da li to tvrdite?"</span></p>

  <p class="MsoNormal"><span class="calibre1" xml:lang="SR">"Mare i ja smo razgovarali sa svima koji..."</span></p>

  <p class="MsoNormal"><span class="calibre1" xml:lang="SR">"Nema veze. Možete ići:'</span></p>

  <p class="MsoNormal"><span class="calibre1" xml:lang="SR">"Da, gospodine."</span></p>

  <p class="MsoNormal"><span class="calibre1" xml:lang="SR">Gledali su kako ukoreni detektiv izlazi iz prostorije. Jedan od prisutnih reče:</span></p>

  <p class="MsoNormal"><span class="calibre1" xml:lang="SR">"Pa, nije nam bio od pomoći."</span></p>

  <p class="MsoNormal"><span class="calibre1" xml:lang="SR">Generalni sekretar Reno uzdahnu.</span></p>

  <p class="MsoNormal"><span class="calibre1" xml:lang="SR">"Naprotiv. Sve što je rekao potvrđuje ono što smo pretpostavljali."</span></p>

  <p class="MsoNormal"><span class="calibre1" xml:lang="SR">Svi ga pogledaše iznenađeno. "Gospodo, imamo zagonetku uvijenu u misteriju, unutar enigme. U petnaest godina, koliko sedim u ovoj kancelariji, istraživali smo serijske ubice, međunarodne bande, nanošenje povreda, oceubistvo i sve druge zločine koji se mogu zamisliti." Zastao je. "Ali tokom svih ovih godina nikad nišani naišao na</span></p>

  <p class="MsoNormal"><span class="calibre1" xml:lang="SR">nešto slično ovome. Obavestiću kancelariju u Njujorku."</span></p>

  <p class="MsoNormal"></p>

  <p class="MsoNormal"></p>
</body>
</html>
