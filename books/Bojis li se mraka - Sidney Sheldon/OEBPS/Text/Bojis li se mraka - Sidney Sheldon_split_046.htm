<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <meta content="Microsoft Word 12 (filtered)" name="Generator"/>
    <title>Непознато</title>
    <meta http-equiv="Content-Type" content="text/html; charset=utf-8"/>
  <link href="../../stylesheet.css" type="text/css" rel="stylesheet"/>
<link href="../../page_styles.css" type="text/css" rel="stylesheet"/>
</head>
  <body class="calibre">
  <h1 class="calibre8" id="calibre_pb_46"><span class="calibre11"><span class="calibre19" xml:lang="SR">TRIDESETČETVRTO POGLAVLJE</span></span></h1>

  <p class="MsoNormal"><span class="calibre1" xml:lang="SR">Dijana zaustavi taksi u aveniji Leksington.</span></p>

  <p class="MsoNormal"><span class="calibre1" xml:lang="SR">"Kuda idemo?"</span></p>

  <p class="MsoNormal"><span class="calibre1" xml:lang="SR">"Na aerodrom LaGvardija."</span></p>

  <p class="MsoNormal"><span class="calibre1" xml:lang="SR">Keli iznenađeno pogleda Dijanu.</span></p>

  <p class="MsoNormal"><span class="calibre1" xml:lang="SR">"Zar ne znaš da će nadzirati sve aerodrome?"</span></p>

  <p class="MsoNormal"><span class="calibre1" xml:lang="SR">"Nadam se da hoće."</span></p>

  <p class="MsoNormal"><span class="calibre1" xml:lang="SR">"Šta to...?" jauknu Keli. "Imaš neki plan, je li?"</span></p>

  <p class="MsoNormal"><span class="calibre1" xml:lang="SR">Dijana potapša Keli po ruci i osmehnu se.</span></p>

  <p class="MsoNormal"><span class="calibre1" xml:lang="SR">"Tačno."</span></p>

  <p class="MsoNormal"><span class="calibre1" xml:lang="SR">Na samom terminalu La Gvardije, Keli je pošla za Dijanom na šalter Alitalija erlajnsa. Službenik na šalteru reče:</span></p>

  <p class="MsoNormal"><span class="calibre1" xml:lang="SR">"Dobro jutro. Mogu li da vam pomognem?"</span></p>

  <p class="MsoNormal"><span class="calibre1" xml:lang="SR">Dijana se osmehnula.</span></p>

  <p class="MsoNormal"><span class="calibre1" xml:lang="SR">"Da, želimo dve karte za Los Anđeles."</span></p>

  <p class="MsoNormal"><span class="calibre1" xml:lang="SR">"Kada biste hteli da putujete?"</span></p>

  <p class="MsoNormal"><span class="calibre1" xml:lang="SR">"Što pre. Zovemo se Dijana Stivens i Keli Haris."</span></p>

  <p class="MsoNormal"><span class="calibre1" xml:lang="SR">Keli se trže. Službenik na šalteru pogleda raspored.</span></p>

  <p class="MsoNormal"><span class="calibre1" xml:lang="SR">"Ukrcavanje u sledeći avion je u dva i pedeset."</span></p>

  <p class="MsoNormal"><span class="calibre1" xml:lang="SR">"Savršeno." Dijana pogleda Keli. Keli uspe da se bledo osmehne.</span></p>

  <p class="MsoNormal"><span class="calibre1" xml:lang="SR">"Savršeno."</span></p>

  <p class="MsoNormal"><span class="calibre1" xml:lang="SR">"Plaćate li u gotovom ili kreditnom kartom?'</span></p>

  <p class="MsoNormal"><span class="calibre1" xml:lang="SR">"U gotovom." Dijana mu pruži novac. Keli reče:</span></p>

  <p class="MsoNormal"><span class="calibre1" xml:lang="SR">"Zašto jednostavno ne postavimo neonski znak koji će uputiti Kingslija na nas?"</span></p>

  <p class="MsoNormal"><span class="calibre1" xml:lang="SR">Dijana reče:</span></p>

  <p class="MsoNormal"><span class="calibre1" xml:lang="SR">"Suviše brineš."</span></p>

  <p class="MsoNormal"><span class="calibre1" xml:lang="SR">Kada su prolazile pored šaltera Ameriken erlajnsa, Dijana zastade i priđe službeniku na šalteru.</span></p>

  <p class="MsoNormal"><span class="calibre1" xml:lang="SR">"Želimo dve karte za Majami u prvom sledećem avionu."</span></p>

  <p class="MsoNormal"><span class="calibre1" xml:lang="SR">"Naravno." Službenik provcri raspored. "Taj avion poleće za tri sata."</span></p>

  <p class="MsoNormal"><span class="calibre1" xml:lang="SR">"Dobro. Mi smo Dijana Stivens i Keli Haris."</span></p>

  <p class="MsoNormal"><span class="calibre1" xml:lang="SR">Keli zatvori oči na trenutak.</span></p>

  <p class="MsoNormal"><span class="calibre1" xml:lang="SR">"Kreditnom kartom ili u gotovom?"</span></p>

  <p class="MsoNormal"><span class="calibre1" xml:lang="SR">"U gotovom."</span></p>

  <p class="MsoNormal"><span class="calibre1" xml:lang="SR">Dijana plati i službenik joj dade karte. Pošto su se udaljile, Keli upita:</span></p>

  <p class="MsoNormal"><span class="calibre1" xml:lang="SR">"Je li ovo način da nadmudrimo te genije? Ovo ne bi prevarilo ni desetogodišnjaka." Dijana pođe prema izlazu sa aerodroma. Keli požuri za njom. "Kuda idemo?"</span></p>

  <p class="MsoNormal"><span class="calibre1" xml:lang="SR">"Idemo..."</span></p>

  <p class="MsoNormal"><span class="calibre1" xml:lang="SR">"Nije važno. Nisam sigurna da me zanima."</span></p>

  <p class="MsoNormal"><span class="calibre1" xml:lang="SR">Ispred aerodroma stajao je red taksija. Kada su njih dve izašle sa terminala, jedan od taksija izađe iz linije i doveze se ispred ulaza. Keli i Dijana uđoše u kola.</span></p>

  <p class="MsoNormal"><span class="calibre1" xml:lang="SR">"Gde idemo?"</span></p>

  <p class="MsoNormal"><span class="calibre1" xml:lang="SR">"Na aerodrom Kenedi."</span></p>

  <p class="MsoNormal"><span class="calibre1" xml:lang="SR">Keli reče:</span></p>

  <p class="MsoNormal"><span class="calibre1" xml:lang="SR">"Ne znam hoće li oni biti zbunjeni, ali ja sigurno jesam. Još uvek bih</span></p>

  <p class="MsoNormal"><span class="calibre1" xml:lang="SR">volela da imamo neko oružje, da bismo mogle da se zaštitimo."</span></p>

  <p class="MsoNormal"><span class="calibre1" xml:lang="SR">"Ne znam gde bismo mogle da nađemo neki top."</span></p>

  <p class="MsoNormal"><span class="calibre1" xml:lang="SR">Taksi pođe. Dijana se nagnu napred iz svog sedišta i pogleda kopiju dozvole za rad na vozačkoj tabli.</span></p>

  <p class="MsoNormal"><span class="calibre1" xml:lang="SR">Mario Silva.</span></p>

  <p class="MsoNormal"><span class="calibre1" xml:lang="SR">"Gospodine Silva, možete li da nas odvezete do aerodroma Kenedi, a da nas niko ne prati?"</span></p>

  <p class="MsoNormal"><span class="calibre1" xml:lang="SR">U ogledalu videše kako se osmehnuo.</span></p>

  <p class="MsoNormal"><span class="calibre1" xml:lang="SR">"Obratile ste se se pravom."</span></p>

  <p class="MsoNormal"><span class="calibre1" xml:lang="SR">On stisnu gas i iznenada napravi polukružni okret. Na prvom uglu skrenu, poveze do pola ulice i skrenu u jedan prolaz.</span></p>

  <p class="MsoNormal"><span class="calibre1" xml:lang="SR">One su gledale kroz prozor, iza njih nije bilo drugih kola.</span></p>

  <p class="MsoNormal"><span class="calibre1" xml:lang="SR">Mario Silva raširi osmeh.</span></p>

  <p class="MsoNormal"><span class="calibre1" xml:lang="SR">"OK?"</span></p>

  <p class="MsoNormal"><span class="calibre1" xml:lang="SR">"OK", reče Keli.</span></p>

  <p class="MsoNormal"><span class="calibre1" xml:lang="SR">Sledećih trideset minuta, on je neočekivano skretao i prolazio vozio kroz sporedne uličice, da bi se uverio da ih niko ne prati. Naposletku, njihov taksi se zaustavi ispred glavnog ulaza aerodroma Kenedi.</span></p>

  <p class="MsoNormal"><span class="calibre1" xml:lang="SR">"Evo nas", objavi Mario Silva pobednički.</span></p>

  <p class="MsoNormal"><span class="calibre1" xml:lang="SR">Dijana izvadi iz tašne nekoliko novčanica.</span></p>

  <p class="MsoNormal"><span class="calibre1" xml:lang="SR">"Ovde ima i mali dodatak za vas."</span></p>

  <p class="MsoNormal"><span class="calibre1" xml:lang="SR">Vozač uze novac i osmehnu se.</span></p>

  <p class="MsoNormal"><span class="calibre1" xml:lang="SR">"Hvala, gospođo."</span></p>

  <p class="MsoNormal"><span class="calibre1" xml:lang="SR">Ostao je sedeći u taksiju i gledajući kako njegove putnice ulaze na terminal Kenedija. Kada su mu nestale iz vidokruga, uzeo je svoj mobilni telefon.</span></p>

  <p class="MsoNormal"><span class="calibre1" xml:lang="SR">"Tanera Kingslija, molim vas."</span></p>

  <p class="MsoNormal"><span class="calibre1" xml:lang="SR">***</span></p>

  <p class="MsoNormal"><span class="calibre1" xml:lang="SR">Na šalteru Delta criajnsa, službenica pogleda tablu.</span></p>

  <p class="MsoNormal"><span class="calibre1" xml:lang="SR">"Da, imamo dve karte na tom letu. Poleće u pet i trideset popodne; ima prekid putovanja od jednog sata u Madridu, i sleće u Barselonu u devet i dvadeset pre podne."</span></p>

  <p class="MsoNormal"><span class="calibre1" xml:lang="SR">"To nam odgovara", reče Dijana.</span></p>

  <p class="MsoNormal"><span class="calibre1" xml:lang="SR">"Hoćete li na odloženo ili u gotovom?"</span></p>

  <p class="MsoNormal"><span class="calibre1" xml:lang="SR">"U gotovom" Dijana pruži službenici novac i okrenu se Keli. "Hajde da sačekamo u čekaonici."</span></p>

  <p class="MsoNormal"><span class="calibre1" xml:lang="SR">***</span></p>

  <p class="MsoNormal"><span class="calibre1" xml:lang="SR">Trideset minuta kasnije. Hari Flint je mobilnim telefonom razgovarao sa Tanerom.</span></p>

  <p class="MsoNormal"><span class="calibre1" xml:lang="SR">"Imam informaciju koju ste tražili. One lete Deltom za Barselonu.Avion im poleće sa Kenedija večeras u pet i pedeset pet, sa jednosatnom pauzom u Madridu. U Barselonu će stići ujutru, u devet i dvadeset."</span></p>

  <p class="MsoNormal"><span class="calibre1" xml:lang="SR">"Dobro. Vi ćete odleteti avionom kompanije u Barselonu, gospodine Flinte, i dočekati ih kada stignu. Računam da ćete im prirediti toplu dobrodošlicu."</span></p>

  <p class="MsoNormal"><span class="calibre1" xml:lang="SR">Kada je Taner spustio slušalicu, uđe Endru. Imao je cvet u reveru.</span></p>

  <p class="MsoNormal"><span class="calibre1" xml:lang="SR">"Evo rasporeda za..."</span></p>

  <p class="MsoNormal"><span class="calibre1" xml:lang="SR">"Šta je, do đavola, to?"</span></p>

  <p class="MsoNormal"><span class="calibre1" xml:lang="SR">Endru se zbuni.</span></p>

  <p class="MsoNormal"><span class="calibre1" xml:lang="SR">"Tražio si da donesem..."</span></p>

  <p class="MsoNormal"><span class="calibre1" xml:lang="SR">"Ne pričam o tome. Mislim na taj tvoj glupi cvet."</span></p>

  <p class="MsoNormal"><span class="calibre1" xml:lang="SR">Endruovo lice se ozari.</span></p>

  <p class="MsoNormal"><span class="calibre1" xml:lang="SR">"Nosiću ga na tvom venčanju. Pa, ja sam ti dever."</span></p>

  <p class="MsoNormal"><span class="calibre1" xml:lang="SR">Kingsli se namršti.</span></p>

  <p class="MsoNormal"><span class="calibre1" xml:lang="SR">"Šta to, do đavola...?" A tada odjednom shvati. "To je bilo pre sedam godina, kretenu, a venčanja nije ni bilo. Sad se gubi odavde!"</span></p>

  <p class="MsoNormal"><span class="calibre1" xml:lang="SR">Endru je stajao zbunjen, pokušavajući da shvati šta se dešava.</span></p>

  <p class="MsoNormal"><span class="calibre1" xml:lang="SR">"Napolje!"</span></p>

  <p class="MsoNormal"><span class="calibre1" xml:lang="SR">Kinglsli je gledao kako mu brat izlazi iz kancelarije. <i class="calibre13">Trebalo je da ga negde sklonim,</i> pomisli. <i class="calibre13">Taj trenutak se bliži.</i></span></p>

  <p class="MsoNormal"><span class="calibre1" xml:lang="SR">***</span></p>

  <p class="MsoNormal"><span class="calibre1" xml:lang="SR">Uzletanje za Barselonu proteklo je mirno i bez problema.</span></p>

  <p class="MsoNormal"><span class="calibre1" xml:lang="SR">Keli je gledala kroz prozor, prema Njujorku, koji je bledeo u daljini.</span></p>

  <p class="MsoNormal"><span class="calibre1" xml:lang="SR">"Misliš li da nam je uspelo'?"'</span></p>

  <p class="MsoNormal"><span class="calibre1" xml:lang="SR">Dijana odmahnu glavom.</span></p>

  <p class="MsoNormal"><span class="calibre1" xml:lang="SR">"Ne. Pre ih posle, naći će nam trag. Ali ćemo biti preko." Ona izvadi iz tašne odštampani papir i zagleda se "Sonja Verbruse u Berlinu, mrtva, muž nestao.., Gari Rejnolds u Denveru..." Oklevala je. "Mark Ričard..."</span></p>

  <p class="MsoNormal"><span class="calibre1" xml:lang="SR">Keli pogleda papir.</span></p>

  <p class="MsoNormal"><span class="calibre1" xml:lang="SR">"Znači, idemo u Pariz. Berlin. Denver i nazad."</span></p>

  <p class="MsoNormal"><span class="calibre1" xml:lang="SR">" Tačno. Preći ćemo u Francusku u San Sebastijanu."</span></p>

  <p class="MsoNormal"><span class="calibre1" xml:lang="SR">Keli se radovala povratku u Pariz. Želela je da razgovara sa Semom Medouzom. Imala je osećaj da on može da im pomogne.</span></p>

  <p class="MsoNormal"><span class="calibre1" xml:lang="SR">A i Anđela je čeka.</span></p>

  <p class="MsoNormal"><span class="calibre1" xml:lang="SR">"Jesi li ikad bila u Španiji?" upita Dijana.</span></p>

  <p class="MsoNormal"><span class="calibre1" xml:lang="SR">"Mark me je jednom odveo. To je bilo naj..." Keli je zaćutala. "Znaš li šta će me mučiti do kraja života, Dijana? Nema na celom svetu nikoga sličnog Marku. Znaš, kada si dete, čitaš kako se ljudi zaljube i svet odjednom postane čarobno mesto. Takav brak smo imali Mark i ja.'' Pogleda Dijanu. "Ti verovatno nešto slično osećaš prema Ričardu."</span></p>

  <p class="MsoNormal"><span class="calibre1" xml:lang="SR">Dijana tiho reče:</span></p>

  <p class="MsoNormal"><span class="calibre1" xml:lang="SR">"Da." Zatim upita: "Kakav je bio Mark?"</span></p>

  <p class="MsoNormal"><span class="calibre1" xml:lang="SR">Keli se osmehnu.</span></p>

  <p class="MsoNormal"><span class="calibre1" xml:lang="SR">"Bilo je u njemu nečega neobično detinjastog. Uvek mi se činilo da ima um deteta u mozgu genija." Tiho se nasmejala.</span></p>

  <p class="MsoNormal"><span class="calibre1" xml:lang="SR">"Šta?"</span></p>

  <p class="MsoNormal"><span class="calibre1" xml:lang="SR">"Njegov način oblačenja. Na prvom sastanku nosio je sivo odelo koje mu je loše stajalo, smeđe cipele, zelenu košulju i svetlocrvenu kravatu. Pošto smo se venčali, shvatila sam da se on tako uvek oblači." Ućutala je. Kada je progovorila, glas joj je bio puknut. "Znaš šta? Dala bih bilo šta da opet vidim Marka u tom sivom odelu, smeđim cipelama, zelenoj košulji i sa svetlocrvenom kravatom." Kada je pogledala Dijanu, oči su joj bile vlažne. "Mark je uživao da me iznenađuje poklonima. Ali najveći njegov dar je bilo to što me je naučio da volim." Obrisala je oči maramicom. "Pričaj mi malo o Ričardu."</span></p>

  <p class="MsoNormal"><span class="calibre1" xml:lang="SR">Dijana se osmehnu.</span></p>

  <p class="MsoNormal"><span class="calibre1" xml:lang="SR">"Bio je romantičan. Uveče, kad legnemo, govorio je: 'Stisni moje tajno dugme', a ja bih se nasmejala i rekla: 'Drago mi je da ovo niko ne snima.'" Pogledala je u Keli, pa rekla: "Njegovo tajno dugme bilo je telefonsko dugme <i class="calibre13">ne smetaj</i>. Ričard mi je kazao da smo u zamku i sasvim sami, i da je to dugme na telefonu brana za spoljni svet." Ona se seti nečega i osmehnu. "Bio je sjajan naučnik i uživao da radi oko kuće, popravljao je slavine kad procure i kratke spojeve, i uvek sam posle Ričarda morala da zovem majstore. Nikad mu to nisam rekla."</span></p>

  <p class="MsoNormal"><span class="calibre1" xml:lang="SR">Razgovarale su gotovo do ponoći.</span></p>

  <p class="MsoNormal"><span class="calibre1" xml:lang="SR">Dijana pomisli kako je to prvi put da pričaju o svojim muževima. Bilo je to kao da je nestala neka nevidljiva prepreka između njih.</span></p>

  <p class="MsoNormal"><span class="calibre1" xml:lang="SR">Keli zevnu.</span></p>

  <p class="MsoNormal"><span class="calibre1" xml:lang="SR">"Treba da odspavamo. Imam osećaj da će sutra biti uzbudljivo."</span></p>

  <p class="MsoNormal"><span class="calibre1" xml:lang="SR">Nije ni sanjala koliko je u pravu.</span></p>

  <p class="MsoNormal"><span class="calibre1" xml:lang="SR">***</span></p>

  <p class="MsoNormal"><span class="calibre1" xml:lang="SR">Hari Flint se laktovima probi kroz gužvu na aerodromu El Prat u Barseloni i pođe prema velikom, panoramskom prozoru iznad piste. On okrenu glavu, da pogleda tablu dolazaka i odlazaka. Avion iz Njujorka je prema rasporedu trebalo da signe za trideset minuta. Sve je bilo po planu. Flint je seo, da sačeka.</span></p>

  <p class="MsoNormal"><span class="calibre1" xml:lang="SR">Trideset minuta kasnije, putnici iz Njujorka počeše da se iskrcavaju. Svi su izgledali uzbuđeno, kao tipična grupa bezbrižnih turista, trgovačkih putnika, dece i parova na medenom mesecu. Flint je pazio da bude neprimetan sa izlazne rampe, dok je gledao kako se mala reka putnika uliva u terminal i na kraju zaustavlja. Namrštio se. Nije bilo ni traga Dijani i Keli. Flint sačeka još pet minuta, pa pođe ka izlazu na pistu.</span></p>

  <p class="MsoNormal"><span class="calibre1" xml:lang="SR">"Gospodine, ne možete tuda da prođete." Flint ga prekide:</span></p>

  <p class="MsoNormal"><span class="calibre1" xml:lang="SR">"FAA*<a class="calibre15" href="../Text/Bojis%20li%20se%20mraka%20-%20Sidney%20Sheldon_split_067.htm#_edn8" id="_ednref8" title=""><span class="MsoEndnoteReference"><span class="MsoEndnoteReference"><span class="calibre16" xml:lang="SR">[8]</span></span></span></a>. Imamo informaciju koja se tiče nacionalne bezbednosti, da je neki paket sakriven u toaletu ovog aviona. Naređeno mi je da to odmah proverim."</span></p>

  <p class="MsoNormal"><span class="calibre1" xml:lang="SR">Flint je već produžio dalje, prema pisti. Kada je stigao do aviona, Posada je počela da izlazi. Jedna od stjuardesa ga upita:</span></p>

  <p class="MsoNormal"><span class="calibre1" xml:lang="SR">"Mogu li da vam pomognem?"</span></p>

  <p class="MsoNormal"><span class="calibre1" xml:lang="SR">"FAA inspektor", reče Flint.</span></p>

  <p class="MsoNormal"><span class="calibre1" xml:lang="SR">On pođe uz stepenište, u avion. Nigde nije bilo putnika. Stjuardesa upita:</span></p>

  <p class="MsoNormal"><span class="calibre1" xml:lang="SR">"Ima li problema?"</span></p>

  <p class="MsoNormal"><span class="calibre1" xml:lang="SR">"Da. Moguća bomba."</span></p>

  <p class="MsoNormal"><span class="calibre1" xml:lang="SR">Ona je gledala kako Flint žuri do kraja kabine i otvara vrata toaleta. Kabine su bile prazne. Žene su nestale.</span></p>

  <p class="MsoNormal"><span class="calibre1" xml:lang="SR">"Gospodine Kingsli, one nisu bile u avionu."</span></p>

  <p class="MsoNormal"><span class="calibre1" xml:lang="SR">Tanerov glas je bio opasno tih.</span></p>

  <p class="MsoNormal"><span class="calibre1" xml:lang="SR">"Gospodine Flinte, jeste li videli kada su se ukrcale u avion?"</span></p>

  <p class="MsoNormal"><span class="calibre1" xml:lang="SR">"Jesam, gospodine."</span></p>

  <p class="MsoNormal"><span class="calibre1" xml:lang="SR">"I bile su unutra dok avion nije uzleteo?"</span></p>

  <p class="MsoNormal"><span class="calibre1" xml:lang="SR">"Da, gospodine."</span></p>

  <p class="MsoNormal"><span class="calibre1" xml:lang="SR">"Onda mislim da možemo slobodno pretpostaviti da su iskočile na sred Atlanskog okeana bez padobrana, ili se iskrcale u Madridu. Slažete li se sa tim?"</span></p>

  <p class="MsoNormal"><span class="calibre1" xml:lang="SR">"Naravno, gospodine Kingsli. Ali..."</span></p>

  <p class="MsoNormal"><span class="calibre1" xml:lang="SR">"Hvala vam. To znači da nameravaju da iz Madrida odu u Francusku." Zastao je. "Imaju četiri mogućnosti: mogu da odlete direktno u Barsclonu, ili se odvezu vozom, autobusom ili kolima." Taner</span></p>

  <p class="MsoNormal"><span class="calibre1" xml:lang="SR">razmisli na trenutak. "Autobusi, avioni i vozovi će im se učiniti suviše zatvorenim. Logika mi kaže da će se odvesti do granice u San Sebastijanu, da bi prešle u Francusku."</span></p>

  <p class="MsoNormal"><span class="calibre1" xml:lang="SR">"Ako..."</span></p>

  <p class="MsoNormal"><span class="calibre1" xml:lang="SR">"Ne prekidajte me, gospodine Flinte. Potrebno im je pet sati vožnje od Madrida do San Sebastijana. Evo šta hoću da uradite. Odletite natrag, u Mardid. Proverite sve agencije za iznajmljivanje kola na aerodromu. Otkrijte koja kola su iznajmile, boju, marku, sve."</span></p>

  <p class="MsoNormal"><span class="calibre1" xml:lang="SR">"Da, gospodine."</span></p>

  <p class="MsoNormal"><span class="calibre1" xml:lang="SR">"..Zatim hoću da odletite natrag, do San Sebasijana i iznajmite kola. Velika. Čekajte ih negde na autoputu. Ne želim da stignu u San Sebastijan. I, gospodine Flinte..."</span></p>

  <p class="MsoNormal"><span class="calibre1" xml:lang="SR">"Da, gospodine?"</span></p>

  <p class="MsoNormal"><span class="calibre1" xml:lang="SR">"Zapamtite, neka izgleda kao nesreća."</span></p>

  <p class="MsoNormal"></p>
</body>
</html>
