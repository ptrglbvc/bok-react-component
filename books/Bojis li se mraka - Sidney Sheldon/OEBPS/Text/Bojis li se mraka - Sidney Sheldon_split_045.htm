<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <meta content="Microsoft Word 12 (filtered)" name="Generator"/>
    <title>Непознато</title>
    <meta http-equiv="Content-Type" content="text/html; charset=utf-8"/>
  <link href="../../stylesheet.css" type="text/css" rel="stylesheet"/>
<link href="../../page_styles.css" type="text/css" rel="stylesheet"/>
</head>
  <body class="calibre">
  <h1 class="calibre8" id="calibre_pb_45"><span class="calibre11"><span class="calibre19" xml:lang="SR">TRIDESETTREĆE POGLAVLJE</span></span></h1>

  <p class="MsoNormal"><span class="calibre1" xml:lang="SR">"Imaš li pasoš kod sebe?" upita Dijana.</span></p>

  <p class="MsoNormal"><span class="calibre1" xml:lang="SR">"Uvek ga nosim sa sobom kad sam u stranoj zemlji." Pa dodade: "A ova zemlja mi je u poslednje vreme postala strašno strana."</span></p>

  <p class="MsoNormal"><span class="calibre1" xml:lang="SR">Dijana klimnu glavom.</span></p>

  <p class="MsoNormal"><span class="calibre1" xml:lang="SR">"Moj pasoš je u bančinom pregratku. Uzeću ga. A biće nam potreban i novac."</span></p>

  <p class="MsoNormal"><span class="calibre1" xml:lang="SR">U banci, Dijana siđe do svog pregratka, i otvori kutiju u kojoj je držala stvari. Iz nje uze pasoš, stavi ga u tašnu i vrati se gore, do blagajne.</span></p>

  <p class="MsoNormal"><span class="calibre1" xml:lang="SR">"Htela bih da zatvorim račun."</span></p>

  <p class="MsoNormal"><span class="calibre1" xml:lang="SR">"Naravno. Vaše ime, molim." Blagajnik klimnu glavom. "Samo trenutak." On ode do niza ormara za kartoteku, otvori jednu fioku i poče da lista kartice; izvadi jednu, pogleda je za trenutak i vrati se do Dijane. "Vaš račun je već zatvoren, gospođo Stivens."</span></p>

  <p class="MsoNormal"><span class="calibre1" xml:lang="SR">Dijana odmahnu glavom.</span></p>

  <p class="MsoNormal"><span class="calibre1" xml:lang="SR">"Ne. To mora da je neka greška. Ja sam..."</span></p>

  <p class="MsoNormal"><span class="calibre1" xml:lang="SR">Blagajnik stavi karticu ispred Dijane. Na njoj je pisalo:</span></p>

  <p class="MsoNormal"><i class="calibre17"><span class="calibre1" xml:lang="SR">Račun zatvoren. Razlog: Preminula.</span></i></p>

  <p class="MsoNormal"><span class="calibre1" xml:lang="SR">Dijana je zurila sa nevericom, pa pogleda blagajnika.</span></p>

  <p class="MsoNormal"><span class="calibre1" xml:lang="SR">"Izgledam li ja kao da sam mrtva?"</span></p>

  <p class="MsoNormal"><span class="calibre1" xml:lang="SR">"Ne, naravno. Žao mi je. Ako hoćete da pozovem upravnika, mogu..."</span></p>

  <p class="MsoNormal"><span class="calibre1" xml:lang="SR">"Ne!" Ona u trenutku shvati šta se desilo i uzdrhta. "Ne, hvala."</span></p>

  <p class="MsoNormal"><span class="calibre1" xml:lang="SR">Zatim požuri do ulaza, gde ju je čekala Keli.</span></p>

  <p class="MsoNormal"><span class="calibre1" xml:lang="SR">"Je li u redu?"</span></p>

  <p class="MsoNormal"><span class="calibre1" xml:lang="SR">"Dobila sam pasoš, ali gadovi su mi zatvorili račun u banci."</span></p>

  <p class="MsoNormal"><span class="calibre1" xml:lang="SR">"Kako su mogli?</span></p>

  <p class="MsoNormal"><span class="calibre1" xml:lang="SR">"Jednostavno. Oni su KIG, a mi nismo." Dijana se za trenutak zamisli. "Oh, bože."</span></p>

  <p class="MsoNormal"><span class="calibre1" xml:lang="SR">"Šta je sad?"</span></p>

  <p class="MsoNormal"><span class="calibre1" xml:lang="SR">"Moram da obavim jedan telefonski razgovor." Dijana pohita do javnog telefona, nazva jedan broj i izvadi svoju kreditnu karticu. Nekoliko trenutaka kasnije, progovorila je: "Broj glasi na ime Dijana Stivens. Punovažan je..."</span></p>

  <p class="MsoNormal"><span class="calibre1" xml:lang="SR">"Žao mi je, gospođo Stivens. Naši podaci kažu da je vaša kartica ukradena. Ako želite da predate zahtev, možemo da vam izdamo novu karticu za dan-dva i..."</span></p>

  <p class="MsoNormal"><span class="calibre1" xml:lang="SR">Dijana reče:</span></p>

  <p class="MsoNormal"><span class="calibre1" xml:lang="SR">"Nije važno", zalupi slušalicu i vrati se do Keli. "Odjavili su moju kreditnu karticu."</span></p>

  <p class="MsoNormal"><span class="calibre1" xml:lang="SR">Keli uzdahnu duboko.</span></p>

  <p class="MsoNormal"><span class="calibre1" xml:lang="SR">"Sad moram ja da okrenem par brojeva."</span></p>

  <p class="MsoNormal"><span class="calibre1" xml:lang="SR">Keli je telefonirala gotovo pola sata. Kada se vratila do Dijane, bila je besna.</span></p>

  <p class="MsoNormal"><span class="calibre1" xml:lang="SR">"Hobotnica je opet napala. Ali ja još uvek imam pariški račun, pa mogu..."</span></p>

  <p class="MsoNormal"><span class="calibre1" xml:lang="SR">"Nemamo vremena za to, Keli. Moramo odmah da odemo odavde. Koliko imaš kod sebe?"</span></p>

  <p class="MsoNormal"><span class="calibre1" xml:lang="SR">"Dovoljno za povratak u Bruklin. A ti?"</span></p>

  <p class="MsoNormal"><span class="calibre1" xml:lang="SR">"Možemo otići do Nju Džersija."</span></p>

  <p class="MsoNormal"><span class="calibre1" xml:lang="SR">"Onda smo zaglavile. Ti znaš zašto ovo rade, zar ne? Da ne bismo otišle u Evropu i otkrile istinu."</span></p>

  <p class="MsoNormal"><span class="calibre1" xml:lang="SR">"Izgleda da su uspeli."</span></p>

  <p class="MsoNormal"><span class="calibre1" xml:lang="SR">Keli zamišljeno reče:</span></p>

  <p class="MsoNormal"><span class="calibre1" xml:lang="SR">"Ma nisu. Otputovaćemo mi."</span></p>

  <p class="MsoNormal"><span class="calibre1" xml:lang="SR">Dijana poraženo reče:</span></p>

  <p class="MsoNormal"><span class="calibre1" xml:lang="SR">"Kako? Mojim svemirskim brodom?"</span></p>

  <p class="MsoNormal"><span class="calibre1" xml:lang="SR">"Mojim."</span></p>

  <p class="MsoNormal"><span class="calibre1" xml:lang="SR">***</span></p>

  <p class="MsoNormal"><span class="calibre1" xml:lang="SR">Džozef Beri, upravnik draguljarnice u Petoj aveniji, gledao je kako Keli i Dijana dolaze, i uputio im svoj najlepši, profesionalni osmeh.</span></p>

  <p class="MsoNormal"><span class="calibre1" xml:lang="SR">"Mogu li vam pomoći?"</span></p>

  <p class="MsoNormal"><span class="calibre1" xml:lang="SR">Keli reče:</span></p>

  <p class="MsoNormal"><span class="calibre1" xml:lang="SR">"Da. Htela bih da prodam prsten. On..."</span></p>

  <p class="MsoNormal"><span class="calibre1" xml:lang="SR">Njegov osmeh izblede.</span></p>

  <p class="MsoNormal"><span class="calibre1" xml:lang="SR">"Žao mi je. Ne kupujemo nakit."</span></p>

  <p class="MsoNormal"><span class="calibre1" xml:lang="SR">"Oh. Šteta."</span></p>

  <p class="MsoNormal"><span class="calibre1" xml:lang="SR">Džozef Beri htede da se okrene na drugu stranu. Keli otvori šaku. U njoj je bio veliki smaragdni prsten.</span></p>

  <p class="MsoNormal"><span class="calibre1" xml:lang="SR">"Ovo je sedmokaratni smaragd. okružen dijamantima od tri karata, u platini."</span></p>

  <p class="MsoNormal"><span class="calibre1" xml:lang="SR">Džozef Beri se, impresioniran, zagleda u prsten. On uze draguljarsku lupu i stavi je na oko.</span></p>

  <p class="MsoNormal"><span class="calibre1" xml:lang="SR">"Zaista je divan, ali mi, ovde imamo strogo pravilo da..."</span></p>

  <p class="MsoNormal"><span class="calibre1" xml:lang="SR">"Tražim dvadeset hiljada dolara za njega."</span></p>

  <p class="MsoNormal"><span class="calibre1" xml:lang="SR">"Dvadeset hiljada dolara?"</span></p>

  <p class="MsoNormal"><span class="calibre1" xml:lang="SR">"Da, u gotovom."</span></p>

  <p class="MsoNormal"><span class="calibre1" xml:lang="SR">Dmna je zurila u nju.</span></p>

  <p class="MsoNormal"><span class="calibre1" xml:lang="SR">"..Keli?"</span></p>

  <p class="MsoNormal"><span class="calibre1" xml:lang="SR">Beri opet pogleda prsten i klimnu glavom.</span></p>

  <p class="MsoNormal"><span class="calibre1" xml:lang="SR">"Ja... ovaj... mislim da možemo to da sredimo. Samo trenutak." On se izgubi u kancelariji.</span></p>

  <p class="MsoNormal"><span class="calibre1" xml:lang="SR">Dijana reče:</span></p>

  <p class="MsoNormal"><span class="calibre1" xml:lang="SR">"Jesi li poludela? On te pljačka!"</span></p>

  <p class="MsoNormal"><span class="calibre1" xml:lang="SR">"Zar? Ako ostanemo ovde, ubiće nas. Kaži mi: koliko vrede naši životi?"</span></p>

  <p class="MsoNormal"><span class="calibre1" xml:lang="SR">Dijana nije imala odgovor.</span></p>

  <p class="MsoNormal"><span class="calibre1" xml:lang="SR">Džozef Beri izađe iz kancelarije, smeškajući se.</span></p>

  <p class="MsoNormal"><span class="calibre1" xml:lang="SR">"Poslaću nekoga u banku, preko puta, da odmah donese gotovinu za vas."</span></p>

  <p class="MsoNormal"><span class="calibre1" xml:lang="SR">Dijana se okrenu Keli.</span></p>

  <p class="MsoNormal"><span class="calibre1" xml:lang="SR">"Volela bih da nisi to uradila."</span></p>

  <p class="MsoNormal"><span class="calibre1" xml:lang="SR">Keli sleže ramenima,</span></p>

  <p class="MsoNormal"><span class="calibre1" xml:lang="SR">"To je samo komad nakita..." Ona zatvori oči. <i class="calibre13">Samo komad nakita</i>, pomisli.</span></p>

  <p class="MsoNormal"><span class="calibre1" xml:lang="SR">***</span></p>

  <p class="MsoNormal"><span class="calibre1" xml:lang="SR">Bilo je to na njen rođendan. Telefon je zazvonio.</span></p>

  <p class="MsoNormal"><span class="calibre1" xml:lang="SR">"Dobro jutro, dušo." Bio je to Mark.</span></p>

  <p class="MsoNormal"><span class="calibre1" xml:lang="SR">"Dobro jutro." Čekala je da joj kaže: <i class="calibre13">Srećan ti rođendan.</i> Ali on je rekao:</span></p>

  <p class="MsoNormal"><span class="calibre1" xml:lang="SR">"Ti danas ne radiš. Voliš li da pešačiš?"</span></p>

  <p class="MsoNormal"><span class="calibre1" xml:lang="SR">Keli nije želela to da čuje. Osetila je blago razočaranje. Nedeljama pre toga razgovarali su o rođendanima. Mark je zaboravio.</span></p>

  <p class="MsoNormal"><span class="calibre1" xml:lang="SR">"Da."</span></p>

  <p class="MsoNormal"><span class="calibre1" xml:lang="SR">"Da li hoćeš da prošetamo?"</span></p>

  <p class="MsoNormal"><span class="calibre1" xml:lang="SR">"Važi."</span></p>

  <p class="MsoNormal"><span class="calibre1" xml:lang="SR">"Doći ću po tebe za pola sata."</span></p>

  <p class="MsoNormal"><span class="calibre1" xml:lang="SR">"Čekaću te."</span></p>

  <p class="MsoNormal"><span class="calibre1" xml:lang="SR">"Gde idemo?" upitala je Keli kada su seli u kola.</span></p>

  <p class="MsoNormal"><span class="calibre1" xml:lang="SR">Oboje su bili odeveni za pešačenje.</span></p>

  <p class="MsoNormal"><span class="calibre1" xml:lang="SR">"Kod Fontenbloa ima lepih staza."</span></p>

  <p class="MsoNormal"><span class="calibre1" xml:lang="SR">"Oh? Ideš li tamo često?"</span></p>

  <p class="MsoNormal"><span class="calibre1" xml:lang="SR">"Išao sam, kad poželim da pobegnem."</span></p>

  <p class="MsoNormal"><span class="calibre1" xml:lang="SR">Keli ga je zbunjeno pogledala.</span></p>

  <p class="MsoNormal"><span class="calibre1" xml:lang="SR">"Od čega da pobegneš?"</span></p>

  <p class="MsoNormal"><span class="calibre1" xml:lang="SR">Oklevao je.</span></p>

  <p class="MsoNormal"><span class="calibre1" xml:lang="SR">"Od usamljenosti. Tamo sam se osećao manje usamljenim." Pogledao je Keli i osmehnuo se. "Nisam tamo bio od kad sam tebe upoznao."</span></p>

  <p class="MsoNormal"><span class="calibre1" xml:lang="SR">Fontenblo je veličanstvena kraljevska palata, okružena gustim šumama, jugoistočno od Pariza. Kada se predivno kraljevsko imanje ukazalo u daljini, Mark je rekao:</span></p>

  <p class="MsoNormal"><span class="calibre1" xml:lang="SR">"Mnogo Lujeva je ovde živelo, počevši sa Lujem IV."</span></p>

  <p class="MsoNormal"><span class="calibre1" xml:lang="SR">"Oh, stvarno?" Keli ga je pogledala, pomislivši: <i class="calibre13">Zanima me drže li danas rođendanske čestitke. Volela bih da mi je dao jednu čestitku. Osećam se kao školarka.</i></span></p>

  <p class="MsoNormal"><span class="calibre1" xml:lang="SR">Stigli su do palate. Mark je ušao na jedan od parkinga. Kada su izašli iz kola i pošli prema šumi, Mark ju je upitao:</span></p>

  <p class="MsoNormal"><span class="calibre1" xml:lang="SR">"Možeš li da pređeš jedan i po kilometar?"</span></p>

  <p class="MsoNormal"><span class="calibre1" xml:lang="SR">Keli se nasmejala.</span></p>

  <p class="MsoNormal"><span class="calibre1" xml:lang="SR">"Mnogo više prelazim svakodnevno, na modnoj pisti."</span></p>

  <p class="MsoNormal"><span class="calibre1" xml:lang="SR">Mark ju je uhvatio za ruku.</span></p>

  <p class="MsoNormal"><span class="calibre1" xml:lang="SR">"Dobro. Idemo."</span></p>

  <p class="MsoNormal"><span class="calibre1" xml:lang="SR">"Sa tobom sam."</span></p>

  <p class="MsoNormal"><span class="calibre1" xml:lang="SR">Prošli su pored niza veličanstvenih zgrada i zašli u šumu. Bili su sasvim sami, okruženi zelenilom antičkih polja i starog drveća. Bio je to savršen, sunčan letnji dan. Vetar je bio topao i prijatan, a na nebu iznad njih nije bilo ni oblačka.</span></p>

  <p class="MsoNormal"><span class="calibre1" xml:lang="SR">"Zar nije ovo lepo?" upitao ju je Mark.</span></p>

  <p class="MsoNormal"><span class="calibre1" xml:lang="SR">"Divno je, Mark."</span></p>

  <p class="MsoNormal"><span class="calibre1" xml:lang="SR">"Drago mi je da si slobodna danas."</span></p>

  <p class="MsoNormal"><span class="calibre1" xml:lang="SR">Keli se setila nečega.</span></p>

  <p class="MsoNormal"><span class="calibre1" xml:lang="SR">"Zar ne bi trebalo da ti danas radiš?'</span></p>

  <p class="MsoNormal"><span class="calibre1" xml:lang="SR">"Odlučio sam da uzmem slobodan dan."</span></p>

  <p class="MsoNormal"><span class="calibre1" xml:lang="SR">"Oh."</span></p>

  <p class="MsoNormal"><span class="calibre1" xml:lang="SR">Zalazili su sve dublje i dublje u tajanstvenu šumu. Posle petnaest minuta, Keli je upitala:</span></p>

  <p class="MsoNormal"><span class="calibre1" xml:lang="SR">"Koliko još treba da idemo?"</span></p>

  <p class="MsoNormal"><span class="calibre1" xml:lang="SR">"Ima jedno mesto koje volim. Skoro smo stigli."</span></p>

  <p class="MsoNormal"><span class="calibre1" xml:lang="SR">Nekoliko minuta kasnije, izašli su na jedan proplanak, sa ogromnim hrastom na sredini.</span></p>

  <p class="MsoNormal"><span class="calibre1" xml:lang="SR">"Tu smo", rekao je Mark.</span></p>

  <p class="MsoNormal"><span class="calibre1" xml:lang="SR">"Tako je mirno..."</span></p>

  <p class="MsoNormal"><span class="calibre1" xml:lang="SR">Na drvetu je nešto bilo urezano. Keli mu je prišla. Pisalo je,</span></p>

  <p class="MsoNormal"><i class="calibre17"><span class="calibre1" xml:lang="SR">"Keli, srećan rođendan."</span></i></p>

  <p class="MsoNormal"><span class="calibre1" xml:lang="SR">Jedan trenutak je bez reči zurila u Marka.</span></p>

  <p class="MsoNormal"><span class="calibre1" xml:lang="SR">"Oh, dragi Mark. Hvala ti." Dakle, nije zaboravio.</span></p>

  <p class="MsoNormal"><span class="calibre1" xml:lang="SR">"Mislim da bi nešto moglo biti u stablu."</span></p>

  <p class="MsoNormal"><span class="calibre1" xml:lang="SR">"U stablu?" Keli mu je prišla. U visini očiju bila je šupljina. Gurnula je ruku unutra i napipala paketić, koji je izvukla. Bila je to kutija sa poklonom. "Šta...?"</span></p>

  <p class="MsoNormal"><span class="calibre1" xml:lang="SR">"Otvori ga."</span></p>

  <p class="MsoNormal"><span class="calibre1" xml:lang="SR">Keli je otvorila poklon i raširila oči. Unutra je bio predivan smaragdni prsten, okružen dijamantima u platini. Keli je u neverici zurila u njega. Okrenula se i zagrlila Marka.</span></p>

  <p class="MsoNormal"><span class="calibre1" xml:lang="SR">"Ovo je previše."</span></p>

  <p class="MsoNormal"><span class="calibre1" xml:lang="SR">"Poklonio bih ti i Mesec, da si ga tražila. Keli, zaljubljen sam u tebe."</span></p>

  <p class="MsoNormal"><span class="calibre1" xml:lang="SR">Držala ga je uz sebe, izugbljena u euforiji kakvu nikada pre nije osetila. I tada je kazala nešto, što je mislila da nikada neće reći:</span></p>

  <p class="MsoNormal"><span class="calibre1" xml:lang="SR">"I ja sam zaljubljena u tebe. dragi."</span></p>

  <p class="MsoNormal"><span class="calibre1" xml:lang="SR">On je bio presrećan.</span></p>

  <p class="MsoNormal"><span class="calibre1" xml:lang="SR">"Hajde da se odmah venčamo. Mi..."</span></p>

  <p class="MsoNormal"><span class="calibre1" xml:lang="SR">"Ne." Glas joj je bio promukao.</span></p>

  <p class="MsoNormal"><span class="calibre1" xml:lang="SR">Mark ju je iznenađeno pogledao.</span></p>

  <p class="MsoNormal"><span class="calibre1" xml:lang="SR">"Zašto?'</span></p>

  <p class="MsoNormal"><span class="calibre1" xml:lang="SR">"Ne možemo..."</span></p>

  <p class="MsoNormal"><span class="calibre1" xml:lang="SR">"Keli, zar ne veruješ da sam zaljubljen u tebe?'</span></p>

  <p class="MsoNormal"><span class="calibre1" xml:lang="SR">"Verujem."</span></p>

  <p class="MsoNormal"><span class="calibre1" xml:lang="SR">"Jesi li ti zaljubljena u mene?"</span></p>

  <p class="MsoNormal"><span class="calibre1" xml:lang="SR">"Jesam."</span></p>

  <p class="MsoNormal"><span class="calibre1" xml:lang="SR">A ne želiš da se udaš za mene?"</span></p>

  <p class="MsoNormal"><span class="calibre1" xml:lang="SR">"Želim, ali ne mogu."</span></p>

  <p class="MsoNormal"><span class="calibre1" xml:lang="SR">"Ne razumem. Šta je u pitanju?"</span></p>

  <p class="MsoNormal"><span class="calibre1" xml:lang="SR">Gledao ju je, zbunjen. A Keli je znala da od trenutka kada sazna za traumatični doživljaj koji je imala, on nikada više neće poželeti da je vidi.</span></p>

  <p class="MsoNormal"><span class="calibre1" xml:lang="SR">"Ja... nikada ne bih mogla zaista da ti budem žena."</span></p>

  <p class="MsoNormal"><span class="calibre1" xml:lang="SR">"Kako to misliš?"</span></p>

  <p class="MsoNormal"><span class="calibre1" xml:lang="SR">To je za Keli bilo nešto najteže što je ikada rekla.</span></p>

  <p class="MsoNormal"><span class="calibre1" xml:lang="SR">"Mark, mi nikada ne bismo mogli da vodimo ljubav. Ja sam u osmoj godini silovana." Gledala je na drugu stranu, prema drveću, pričajući svoju pripovest prvom čoveku koga je ikada zavolela. "Seks me ne</span></p>

  <p class="MsoNormal"><span class="calibre1" xml:lang="SR">zanima. Gadi mi se i sama pomisao na njega. Plaši me. Ja sam... ja sam</span></p>

  <p class="MsoNormal"><span class="calibre1" xml:lang="SR">polovna žena. Nakaza." Disala je teško, trudeći se da ne zaplače.</span></p>

  <p class="MsoNormal"><span class="calibre1" xml:lang="SR">Osetila je Markovu ruku na svojoj.</span></p>

  <p class="MsoNormal"><span class="calibre1" xml:lang="SR">"Strašno mi je žao, Keli. To mora da je bilo užasno." Keli je ćutala.</span></p>

  <p class="MsoNormal"><span class="calibre1" xml:lang="SR">"Seks je veoma važan u braku", rekao je Mark.</span></p>

  <p class="MsoNormal"><span class="calibre1" xml:lang="SR">Keli je klimnula glavom, grizući usnu. Znala je šta će joj zatim reći.</span></p>

  <p class="MsoNormal"><span class="calibre1" xml:lang="SR">"Naravno. Zato razumem zašto ne bi želeo da..."</span></p>

  <p class="MsoNormal"><span class="calibre1" xml:lang="SR">"Ali nije to smisao braka. Brak je provođenje života sa nekim koga voliš, da imaš nekoga sa kime možeš da razgovaraš, da podeliš i dobre i loše trenutke." Ona je zapanjena slušala, ne verujući tome što čuje. "Seks naposletku prestaje, Keli, a istinska ljubav ne. Ja tebe volim zbog tvog srca i duše. Želim da provedem ostatak života sa tobom. Mogu bez seksa."</span></p>

  <p class="MsoNormal"><span class="calibre1" xml:lang="SR">Keli se trudila da zvuči normalno.</span></p>

  <p class="MsoNormal"><span class="calibre1" xml:lang="SR">"Ne, Mark, ne mogu to da ti dozvolim."</span></p>

  <p class="MsoNormal"><span class="calibre1" xml:lang="SR">"Zašto?"</span></p>

  <p class="MsoNormal"><span class="calibre1" xml:lang="SR">"Zato što ćeš jednog dana zažaliti zbog toga. Zaljubićeš se u neku drugu, koja će ti pružiti... što ja ne mogu i ostavićeš me... a to bi mi slomilo srce."</span></p>

  <p class="MsoNormal"><span class="calibre1" xml:lang="SR">Mark je pružio ruke, zagrlio Keli i privukao je.</span></p>

  <p class="MsoNormal"><span class="calibre1" xml:lang="SR">"Znaš li zašto nikada ne bih mogao da te ostavim? Zato što si ti najbolji deo mene. Venčaćemo se."</span></p>

  <p class="MsoNormal"><span class="calibre1" xml:lang="SR">Keli ga je pogledala u oči.</span></p>

  <p class="MsoNormal"><span class="calibre1" xml:lang="SR">"Mark, shvataš li u šta ulaziš?"</span></p>

  <p class="MsoNormal"><span class="calibre1" xml:lang="SR">On se osmehnuo i rekao:</span></p>

  <p class="MsoNormal"><span class="calibre1" xml:lang="SR">"Mislim da bi to mogla da prrformulišeš."</span></p>

  <p class="MsoNormal"><span class="calibre1" xml:lang="SR">Keli se nasmejala i zagrlila ga.</span></p>

  <p class="MsoNormal"><span class="calibre1" xml:lang="SR">"Oh, dušo, jesi li siguran da..."</span></p>

  <p class="MsoNormal"><span class="calibre1" xml:lang="SR">On je bio ozaren.</span></p>

  <p class="MsoNormal"><span class="calibre1" xml:lang="SR">"Naravno. Šta ti kažeš?"</span></p>

  <p class="MsoNormal"><span class="calibre1" xml:lang="SR">Ona je osetila suze na svojim obrazima.</span></p>

  <p class="MsoNormal"><span class="calibre1" xml:lang="SR">"Ja kažem... da."</span></p>

  <p class="MsoNormal"><span class="calibre1" xml:lang="SR">Mark je stavio smaragdni prsten na njen prst. Dugo su tako stajali zagrljeni. Keli je kazala:</span></p>

  <p class="MsoNormal"><span class="calibre1" xml:lang="SR">"Hoću sutra da te povedem u salon, da upoznaš neke od manekenki sa kojima radim."</span></p>

  <p class="MsoNormal"><span class="calibre1" xml:lang="SR">"Mislio sam da imate pravilo protiv..."</span></p>

  <p class="MsoNormal"><span class="calibre1" xml:lang="SR">"Ta pravila su promenjena." Mark je blistao.</span></p>

  <p class="MsoNormal"><span class="calibre1" xml:lang="SR">"Srediću sa jednim matičarom koga poznajem da nas venča u nedelju."</span></p>

  <p class="MsoNormal"><span class="calibre1" xml:lang="SR">Kada su njih dvoje sledećeg jutra stigli pred salon, Keli je pokazala prema nebu.</span></p>

  <p class="MsoNormal"><span class="calibre1" xml:lang="SR">"Izgleda da će kiša. Svi govore o vremenu, a niko ništa ne radi u vezi s tim." Mark se okrenuo i čudno je pogledao. Keli je primetila izraz na Markovom licu. "Oh, izvini. To je kliše, zar ne?"</span></p>

  <p class="MsoNormal"><span class="calibre1" xml:lang="SR">Mark joj nije odgovorio.</span></p>

  <p class="MsoNormal"><span class="calibre1" xml:lang="SR">U svlačionici je bilo nekoliko manekenki kada je Keli ušla.</span></p>

  <p class="MsoNormal"><span class="calibre1" xml:lang="SR">"Hoću nešto da objavim. Udajem se u nedelju i svi ste pozvani."</span></p>

  <p class="MsoNormal"><span class="calibre1" xml:lang="SR">U prostoriji je istog trenutka nastao žagor.</span></p>

  <p class="MsoNormal"><span class="calibre1" xml:lang="SR">"Je li to taj tajanstveni momak, koga nisi htela da nam pokažeš?"</span></p>

  <p class="MsoNormal"><span class="calibre1" xml:lang="SR">"Znamo li ga?"</span></p>

  <p class="MsoNormal"><span class="calibre1" xml:lang="SR">"Kako izgleda?"</span></p>

  <p class="MsoNormal"><span class="calibre1" xml:lang="SR">Keli je sa ponosom rekla:</span></p>

  <p class="MsoNormal"><span class="calibre1" xml:lang="SR">"Kao Keri Grant u mladosti."</span></p>

  <p class="MsoNormal"><span class="calibre1" xml:lang="SR">"Oh! Kad možemo da ga upoznamo?"</span></p>

  <p class="MsoNormal"><span class="calibre1" xml:lang="SR">"Sada. Ovde je." Keli je raširila vrata. "Uđi, dragi."</span></p>

  <p class="MsoNormal"><span class="calibre1" xml:lang="SR">Kada je Mark ušao, u prostoriji je zavladao tajac. Jedna od manekenki je, gledajući ga, tiho rekla:</span></p>

  <p class="MsoNormal"><span class="calibre1" xml:lang="SR">"Je li ovo nekakva šala?"</span></p>

  <p class="MsoNormal"><span class="calibre1" xml:lang="SR">"Mora biti."</span></p>

  <p class="MsoNormal"><span class="calibre1" xml:lang="SR">Mark Haris je bio tridesetak santimetara niži od Keli, čovek običnog izgleda, sa proređenom, prosedom kosom.</span></p>

  <p class="MsoNormal"><span class="calibre1" xml:lang="SR">Kada je prvobitni šok prošao, manekenke su prilazile da čestitaju budućim mladencima.</span></p>

  <p class="MsoNormal"><span class="calibre1" xml:lang="SR">"To je divna vest."</span></p>

  <p class="MsoNormal"><span class="calibre1" xml:lang="SR">"Drago nam je zbog tebe."</span></p>

  <p class="MsoNormal"><span class="calibre1" xml:lang="SR">"Sigurna sam da ćete biti vrlo srećni."</span></p>

  <p class="MsoNormal"><span class="calibre1" xml:lang="SR">Pošto su primili čestitke, Keli i Mark su otišli. Dok su išli niz hodnik, Mark je upitao:</span></p>

  <p class="MsoNormal"><span class="calibre1" xml:lang="SR">"Šta misliš, jesam li im se svideo?"</span></p>

  <p class="MsoNormal"><span class="calibre1" xml:lang="SR">Keli se osmehnula.</span></p>

  <p class="MsoNormal"><span class="calibre1" xml:lang="SR">"Naravno da jesi. Postoji li iko, kome se ti ne bi svideo?" Zastala je. "Oh!"</span></p>

  <p class="MsoNormal"><span class="calibre1" xml:lang="SR">"Šta je bilo?"</span></p>

  <p class="MsoNormal"><span class="calibre1" xml:lang="SR">"Ja sam na koricama jednog modnog časopisa koji je upravo izašao. Hoću da ga vidiš. Odmah se vraćam."</span></p>

  <p class="MsoNormal"><span class="calibre1" xml:lang="SR">Keli je pošla prema svlačionici manekenki. Stigavši do vrata, čula je jedan glas:</span></p>

  <p class="MsoNormal"><span class="calibre1" xml:lang="SR">"Hoće li se Keli stvarno udati za njega?"</span></p>

  <p class="MsoNormal"><span class="calibre1" xml:lang="SR">Zastala je i oslušnula.</span></p>

  <p class="MsoNormal"><span class="calibre1" xml:lang="SR">"Mora da je poludela."</span></p>

  <p class="MsoNormal"><span class="calibre1" xml:lang="SR">"Videla sam kada je odbijala neke od najzgodnijih i najbogatijih muškaraca na svetu. Šta vidi u njemu?"</span></p>

  <p class="MsoNormal"><span class="calibre1" xml:lang="SR">Progovorila je jedna od ostalih manekenki.</span></p>

  <p class="MsoNormal"><span class="calibre1" xml:lang="SR">"Pa to je jednostavno", rekla je.</span></p>

  <p class="MsoNormal"><span class="calibre1" xml:lang="SR">"Šta?"</span></p>

  <p class="MsoNormal"><span class="calibre1" xml:lang="SR">"Smejaćete se." Oklevala je.</span></p>

  <p class="MsoNormal"><span class="calibre1" xml:lang="SR">"Ma hajde."</span></p>

  <p class="MsoNormal"><span class="calibre1" xml:lang="SR">"Jeste li ikad čule frazu viđen nekoga očima ljubavi?"</span></p>

  <p class="MsoNormal"><span class="calibre1" xml:lang="SR">Nijedna se nije nasmejala.</span></p>

  <p class="MsoNormal"><span class="calibre1" xml:lang="SR">***</span></p>

  <p class="MsoNormal"><span class="calibre1" xml:lang="SR">Venčanje je održano u Ministarstvu pravde, u Parizu, i sve Keline koleginice, manekenke, bile su deveruše. Ispred, na ulici, bila je okupljena velika masa ljudi, koji su čuli za venčanje manekenke Keli.</span></p>

  <p class="MsoNormal"><span class="calibre1" xml:lang="SR">Paparaci su radili punom snagom.</span></p>

  <p class="MsoNormal"><span class="calibre1" xml:lang="SR">Sem Medouz je bio Markov kum.</span></p>

  <p class="MsoNormal"><span class="calibre1" xml:lang="SR">"Gde idete na medeni mesec?" pitao ih je.</span></p>

  <p class="MsoNormal"><span class="calibre1" xml:lang="SR">Mark i Keli su se pogledali. Nisu se ni setili medenog meseca. Mark je rekao:</span></p>

  <p class="MsoNormal"><span class="calibre1" xml:lang="SR">"Ovaj..." pa rekao ime nasumice: "Sent Moric."</span></p>

  <p class="MsoNormal"><span class="calibre1" xml:lang="SR">Keli se nesigurno osmehnula.</span></p>

  <p class="MsoNormal"><span class="calibre1" xml:lang="SR">"Sent Moric."</span></p>

  <p class="MsoNormal"><span class="calibre1" xml:lang="SR">Nijedno od njih nije pre toga bilo u Sent Moricu, a pogled je oduzimao dah: beskrajni vidikovac veličanstvenih planina i bujnih dolina.</span></p>

  <p class="MsoNormal"><span class="calibre1" xml:lang="SR">Hotel Badrut Palas bio je ugnežđen visoko na brdu. Mark je rezervisao mesta unapred i kada su stigli, upravnik im je poželeo dobrodošlicu.</span></p>

  <p class="MsoNormal"><span class="calibre1" xml:lang="SR">"Dobar dan, gospodine i gospođo Haris. Spremio sam vam apartman za medeni mesec."</span></p>

  <p class="MsoNormal"><span class="calibre1" xml:lang="SR">Mark je zastao za trenutak.</span></p>

  <p class="MsoNormal"><span class="calibre1" xml:lang="SR">"Možemo... možemo li dobiti dva kreveta u apartman?"</span></p>

  <p class="MsoNormal"><span class="calibre1" xml:lang="SR">Upravnik je bezlično upitao:</span></p>

  <p class="MsoNormal"><span class="calibre1" xml:lang="SR">"Dva kreveta?"</span></p>

  <p class="MsoNormal"><span class="calibre1" xml:lang="SR">"Ovaj... da, molim vas."</span></p>

  <p class="MsoNormal"><span class="calibre1" xml:lang="SR">"Pa naravno."</span></p>

  <p class="MsoNormal"><span class="calibre1" xml:lang="SR">"Hvala vam." Mark se obratio Keli. "Ovde ima mnogo zanimljivih stvari za obilazak." Izvadio je spisak iz džepa. "Muzej Engandin,</span></p>

  <p class="MsoNormal"><span class="calibre1" xml:lang="SR">Druidski kamen, fontana Svetog Mauricijusa, krivi toranj..."</span></p>

  <p class="MsoNormal"><span class="calibre1" xml:lang="SR">Kada su ostali sami u apartmanu, Mark je rekao:</span></p>

  <p class="MsoNormal"><span class="calibre1" xml:lang="SR">"Dušo, neću da se osećaš neprijatno u ovoj situaciji. Ovo radimo samo da bismo sprečili priče. Ostatak života provešćemo zajedno. Naše zajedništvo je mnogo važnije od bilo čega fizičkog. Ja jednostavno želim da budem sa tobom i da ti budeš sa mnom."</span></p>

  <p class="MsoNormal"><span class="calibre1" xml:lang="SR">Keli mu je obavila ruke oko vrata i zagrlila ga.</span></p>

  <p class="MsoNormal"><span class="calibre1" xml:lang="SR">"Ja... ne znam šta da kažem."</span></p>

  <p class="MsoNormal"><span class="calibre1" xml:lang="SR">Mark se osmehnuo.</span></p>

  <p class="MsoNormal"><span class="calibre1" xml:lang="SR">"Ne treba ništa da kažeš."</span></p>

  <p class="MsoNormal"><span class="calibre1" xml:lang="SR">Večerali su dole, pa se vratili u apartman. U spavaću sobu su donesena dva kreveta.</span></p>

  <p class="MsoNormal"><span class="calibre1" xml:lang="SR">"Hoćemo li da bacamo novčić?"</span></p>

  <p class="MsoNormal"><span class="calibre1" xml:lang="SR">Keli se osmehnula.</span></p>

  <p class="MsoNormal"><span class="calibre1" xml:lang="SR">"Ne, ti uzmi onaj, koji ti se sviđa."</span></p>

  <p class="MsoNormal"><span class="calibre1" xml:lang="SR">Kada je Keli, petnaest minuta kasnije, izašla iz kupatila, Mark je bio u krevetu. Ona je prišla i sela na ivicu njegovog kreveta.</span></p>

  <p class="MsoNormal"><span class="calibre1" xml:lang="SR">"Mark, jesi li siguran da ti ovo odgovara?"</span></p>

  <p class="MsoNormal"><span class="calibre1" xml:lang="SR">"Nikad u životu, ni u šta, nisam bio sigurniji. Laku noć, moja lepa draga."</span></p>

  <p class="MsoNormal"><span class="calibre1" xml:lang="SR">"Laku noć."</span></p>

  <p class="MsoNormal"><span class="calibre1" xml:lang="SR">Keli je legla i pustila mislima na volju. Prisećala se one noći, koja joj je promenila život. <i class="calibre13">"Ššš! Da nisi pisnula... ako ikad kažeš majci za ovo... ubiću je..."</i> To što joj je to čudovište učinilo, vladalo je celim njenim životom. Ubio je nešto u njoj, učinio da se plaši mraka... da se plaši muškaraca... i ljubavi. Stekao je moć nad njom. <i class="calibre13">Neću mu to dozvoliti. Ne više.</i> pomislila je. Svi osećaji koje je godinama gušila, sva strast koja se stvarala u njoj, eksplodirala je kao brana kad se provali. Keli je pogledala prema Marku i odjednom ga očajnički poželela. Zbacila je prekrivače i prešla do njegovog kreveta.</span></p>

  <p class="MsoNormal"><span class="calibre1" xml:lang="SR">"Pomeri se", šapnula je.</span></p>

  <p class="MsoNormal"><span class="calibre1" xml:lang="SR">Mark je seo, iznenađen.</span></p>

  <p class="MsoNormal"><span class="calibre1" xml:lang="SR">"Kazala si da me ne želiš u svom krevetu, pa sam..."</span></p>

  <p class="MsoNormal"><span class="calibre1" xml:lang="SR">Keli sa je pogledala i tiho rekla:</span></p>

  <p class="MsoNormal"><span class="calibre1" xml:lang="SR">"Ali nisam rekla da ja ne mogu doći u tvoj krevet." Gledala je izraz, na njegovom licu kada je svlačila spavaćicu i zavukla se u krevet, pored njega. "Vodi ljubav sa mnom", šapnula je.</span></p>

  <p class="MsoNormal"><span class="calibre1" xml:lang="SR">"Oh. Keli! Hoću."</span></p>

  <p class="MsoNormal"><span class="calibre1" xml:lang="SR">Počeo je polako i nežno. Suviše polako. Suviše nežno. Ustava se</span></p>

  <p class="MsoNormal"><span class="calibre1" xml:lang="SR">otvorila i Keli ga je poželela odmah. Žestoko je vodila ljubav sa njim, i nikada u životu nije osetila nešto tako divno.</span></p>

  <p class="MsoNormal"><span class="calibre1" xml:lang="SR">Dok su, kasnije, ležali u zagrljaju i odmarali se, Keli je rekla:</span></p>

  <p class="MsoNormal"><span class="calibre1" xml:lang="SR">"Znaš, onaj spisak koji si mi pokazao?"</span></p>

  <p class="MsoNormal"><span class="calibre1" xml:lang="SR">"Da."</span></p>

  <p class="MsoNormal"><span class="calibre1" xml:lang="SR">Ona je tiho rekla:</span></p>

  <p class="MsoNormal"><span class="calibre1" xml:lang="SR">"Slobodno ga baci." Mark se iscerio. "Kakva sam glupača bila", rekla je Keli. Stisnula se uz Marka i razgovarali su, pa su opet vodili ljubav, dok oboje nisu bili iscrpljeni.</span></p>

  <p class="MsoNormal"><span class="calibre1" xml:lang="SR">"Isključiću svetio", rekao je Mark.</span></p>

  <p class="MsoNormal"><span class="calibre1" xml:lang="SR">Ona se ukrutila i čvrsto zatvorila oči. Htela je da kaže ne, ali osetivši uz sebe njegovo toplo telo, koje ju je štitilo, ništa nije rekla. Kada je Mark isključio svetio, Keli je otvorila oči. Nije se više plašila mraka. Ona je...</span></p>

  <p class="MsoNormal"><span class="calibre1" xml:lang="SR">***</span></p>

  <p class="MsoNormal"><span class="calibre1" xml:lang="SR">"Keli? Keli!"</span></p>

  <p class="MsoNormal"><span class="calibre1" xml:lang="SR">Bila je prekinuta u razmišljanju. Ona diže pogled i opet se nađe u draguljarnici, u njujorškoj Petoj aveniji, gde joj je Džozef Beri pružao debeo koverat.</span></p>

  <p class="MsoNormal"><span class="calibre1" xml:lang="SR">"Izvolite. Dvadeset hiljada dolara, u novčanicama od po sto dolara. kao što ste tražili."</span></p>

  <p class="MsoNormal"><span class="calibre1" xml:lang="SR">Keli je bio potreban jedan trenutak, da se sabere.</span></p>

  <p class="MsoNormal"><span class="calibre1" xml:lang="SR">"Hvala vam."</span></p>

  <p class="MsoNormal"><span class="calibre1" xml:lang="SR">Ona otvori koverat. odvoji deset hiljada dolara i pruži ih Dijani. Ova ih zbunjeno pogleda.</span></p>

  <p class="MsoNormal"><span class="calibre1" xml:lang="SR">"Šta je to?"</span></p>

  <p class="MsoNormal"><span class="calibre1" xml:lang="SR">"Tvoja polovina."</span></p>

  <p class="MsoNormal"><span class="calibre1" xml:lang="SR">"Za šta? Ne mogu..."</span></p>

  <p class="MsoNormal"><span class="calibre1" xml:lang="SR">"Vratićeš mi kasnije", Keli sleže ramenima. "Ako još budemo tu negde. Ako ne budemo, neće mi ni trebati. Hajde sad da vidimo, možemo li da odemo odavde."</span></p>

  <p class="MsoNormal"></p>

  <p class="MsoNormal"></p>
</body>
</html>
