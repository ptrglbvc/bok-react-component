<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <meta content="Microsoft Word 12 (filtered)" name="Generator"/>
    <title>Непознато</title>
    <meta http-equiv="Content-Type" content="text/html; charset=utf-8"/>
  <link href="../../stylesheet.css" type="text/css" rel="stylesheet"/>
<link href="../../page_styles.css" type="text/css" rel="stylesheet"/>
</head>
  <body class="calibre">
  <h1 class="calibre8" id="calibre_pb_33"><span class="calibre11"><span class="calibre19" xml:lang="SR">DVADESETPRVO POGLAVLJE</span></span></h1>

  <p class="MsoNormal"><span class="calibre1" xml:lang="SR">Vrativši se u svoju hotelsku sobu, Keli je još uvek bila pod stresom zbog onoga što se desilo. Bilo je zastrašujuće naći se tako blizu smrti. <i class="calibre13">Sad mi je najmanje potrebna neka praznoglava plavuša koja pokušava da me ubije</i>, pomisli ona.</span></p>

  <p class="MsoNormal"><span class="calibre1" xml:lang="SR">Keli sede u sofu da bi se smirila, i zatvori oči. Pokušala je da meditira i koncentrisala se na mantru, ali uzalud. Bila je suviše potresena. Duboko u sebi osećala je neku prazninu i usamljenost. Nije mogla zaustaviti svoje misli: <i class="calibre13">Mark, toliko mi nedostaješ. Ljudi kažu da će mi, sa vremenom, biti lakše. Nije tačno, dragi. Svakim danom je sve teže.</i></span></p>

  <p class="MsoNormal"><span class="calibre1" xml:lang="SR">Zvuk kolica sa hranom koja prolaze hodnikom, ispred sobe, podseti Keli da ceo dan nije jela. Nije ni bila gladna, ali bila je svesna da mora da čuva snagu. Nazvala je Sobnu poslugu.</span></p>

  <p class="MsoNormal"><span class="calibre1" xml:lang="SR">"Htela bih salatu od račića i vruć čaj, molim vas."</span></p>

  <p class="MsoNormal"><span class="calibre1" xml:lang="SR">"Hvala. Stići će za dvadeset pet do trideset minuta, gospođo Haris."</span></p>

  <p class="MsoNormal"><span class="calibre1" xml:lang="SR">"Dobro." Keli spusti sušalicu.</span></p>

  <p class="MsoNormal"><span class="calibre1" xml:lang="SR">Sedela je tako i prisećala se susreta sa Tanerom Kingslijem, osećajući se kao da je upala u neki jezivi košmar. Šta se to dešava? Zašto joj Mark nije pominjao Olgu? Je li to bio poslovni odnos? Veza?</span></p>

  <p class="MsoNormal"><i class="calibre17"><span class="calibre1" xml:lang="SR">Mark dragi, želela bih da znaš da ti, ako si imao neku vezu, opraštam, jer te volim. Uvek ću te voleti. Ti si me naučio da volim. Bila sam hladna i ti si me zagrejao. Vratio si mi moj ponos i probudio me kao ženu.</span></i></p>

  <p class="MsoNormal"><span class="calibre1" xml:lang="SR">Pomisli na Dijanu. Ta prišipetlja me je dovela u opasnost. Nju treba izbegavati, što neće biti teško. <i class="calibre13">Sutra ću biti u Parizu, sa Anđelom.</i></span></p>

  <p class="MsoNormal"><span class="calibre1" xml:lang="SR">Njeno razmišljanje prekide kucanje na vratima.</span></p>

  <p class="MsoNormal"><span class="calibre1" xml:lang="SR">"Sobna posluga."</span></p>

  <p class="MsoNormal"><span class="calibre1" xml:lang="SR">"Dolazim." Pošavši prema vratima, Keli zbunjeno stade. Naručila je tek pre nekoliko minuta. Prebrzo je, pomisli. "Samo trenutak", doviknu.</span></p>

  <p class="MsoNormal"><span class="calibre1" xml:lang="SR">"Da, gospođo."</span></p>

  <p class="MsoNormal"><span class="calibre1" xml:lang="SR">Keli diže slušalicu i nazva Sobnu poslugu.</span></p>

  <p class="MsoNormal"><span class="calibre1" xml:lang="SR">"Moja narudžbina još nije stigla."</span></p>

  <p class="MsoNormal"><span class="calibre1" xml:lang="SR">"Spremamo je, gospođo Haris. Stići će za petnaest do dvadeset minuta."</span></p>

  <p class="MsoNormal"><span class="calibre1" xml:lang="SR">Keli spusti slušalicu, dok joj je srce lupalo. Zatim nazva recepciju.</span></p>

  <p class="MsoNormal"><span class="calibre1" xml:lang="SR">"Neko... neki čovek pokušava da uđe u moju sobu."</span></p>

  <p class="MsoNormal"><span class="calibre1" xml:lang="SR">"Odmah ću poslati obezbeđenje, gospođo Haris."</span></p>

  <p class="MsoNormal"><span class="calibre1" xml:lang="SR">Dva minuta kasnije, ponovo začu kucanje. Ona oprezno priđe vratima.</span></p>

  <p class="MsoNormal"><span class="calibre1" xml:lang="SR">"Ko je to?"</span></p>

  <p class="MsoNormal"><span class="calibre1" xml:lang="SR">"Obezbeđenje."</span></p>

  <p class="MsoNormal"><span class="calibre1" xml:lang="SR">Keli pogleda na sat. <i class="calibre13">Prebrzo,</i> pomisli.</span></p>

  <p class="MsoNormal"><span class="calibre1" xml:lang="SR">"Momenat!" Ona požuri do telefona i opet nazva recepciju.</span></p>

  <p class="MsoNormal"><span class="calibre1" xml:lang="SR">"Zvala sam vas zbog obezbeđenja. Je li..."</span></p>

  <p class="MsoNormal"><span class="calibre1" xml:lang="SR">"Pošao je, gospodo Haris. Trebalo bi da stigne za minut-dva."</span></p>

  <p class="MsoNormal"><span class="calibre1" xml:lang="SR">"Kako se zove?" Glas joj je bio napet od straha.</span></p>

  <p class="MsoNormal"><span class="calibre1" xml:lang="SR">"Tomas."</span></p>

  <p class="MsoNormal"><span class="calibre1" xml:lang="SR">Keli je čula tihi šapat u hodniku. Ona pritisnu uvo na vrata, dok se glasovi ne stišaše. Stajala je tako, puna slepog straha.</span></p>

  <p class="MsoNormal"><span class="calibre1" xml:lang="SR">Minut kasnije, začu se kucanje na vratima.</span></p>

  <p class="MsoNormal"><span class="calibre1" xml:lang="SR">"Ko je to?"</span></p>

  <p class="MsoNormal"><span class="calibre1" xml:lang="SR">"Obezbeđenje."</span></p>

  <p class="MsoNormal"><span class="calibre1" xml:lang="SR">"Bil?" upita Keli. Zatim zadrža dah.</span></p>

  <p class="MsoNormal"><span class="calibre1" xml:lang="SR">"Ne, gospođo Haris. Ja sam Tomas."</span></p>

  <p class="MsoNormal"><span class="calibre1" xml:lang="SR">Keli hitro otvori vrata i pusti ga unutra.On je osmotri za trenutak,pa reče</span></p>

  <p class="MsoNormal"><span class="calibre1" xml:lang="SR">"Šta se desilo?"</span></p>

  <p class="MsoNormal"><span class="calibre1" xml:lang="SR">"Neko... neki ljudi su pokušali da uđu ovde."</span></p>

  <p class="MsoNormal"><span class="calibre1" xml:lang="SR">"Jeste li ih videli?"</span></p>

  <p class="MsoNormal"><span class="calibre1" xml:lang="SR">"Ne. Ovaj, čula sam ih. Da li biste me ispratili napolje, do taksija?"</span></p>

  <p class="MsoNormal"><span class="calibre1" xml:lang="SR">"Naravno, gospođo Haris."</span></p>

  <p class="MsoNormal"><span class="calibre1" xml:lang="SR">Keli se trudila da primora sebe da ostane mirna. Previše toga se dešavalo za tako malo vremena. Tomas je išao odmah uz Keli dok su ulazili u lift. Keli i čovek iz obezbeđenja izađoše napolje i kada su stigli do taksi-stanice, ona reče:</span></p>

  <p class="MsoNormal"><span class="calibre1" xml:lang="SR">"Hvala vam mnogo. Zahvalna sam vam."</span></p>

  <p class="MsoNormal"><span class="calibre1" xml:lang="SR">"Pripaziću da sve bude u redu kad se vratite. Ko god da je pokušao da vam provali u sobu, za sada je otišao."</span></p>

  <p class="MsoNormal"><span class="calibre1" xml:lang="SR">Keli uđe u taksi. Osvrnuvši se kroz zadnji prozor, ugleda dvojicu ljudi kako žurno ulaze u jednu parkiranu limuzinu.</span></p>

  <p class="MsoNormal"><span class="calibre1" xml:lang="SR">"Kuda?" upita taksista Keli.</span></p>

  <p class="MsoNormal"><span class="calibre1" xml:lang="SR">Limuzina je prišla i stala iza taksija. Napred, na uglu, policajac je upravljao saobraćajem.</span></p>

  <p class="MsoNormal"><span class="calibre1" xml:lang="SR">"Vozite pravo napred", reče mu Keli.</span></p>

  <p class="MsoNormal"><span class="calibre1" xml:lang="SR">"OK."</span></p>

  <p class="MsoNormal"><span class="calibre1" xml:lang="SR">Dok su se približavali semaforu na kome je bilo zeleno svetlo, Keli uzbuđeno reče:</span></p>

  <p class="MsoNormal"><span class="calibre1" xml:lang="SR">"Hoću da usporite i sačekate da se svetlo promeni u žuto, a onda brzo skrenete levo."</span></p>

  <p class="MsoNormal"><span class="calibre1" xml:lang="SR">Vozač je pogleda preko retrovizora.</span></p>

  <p class="MsoNormal"><span class="calibre1" xml:lang="SR">"Šta?"</span></p>

  <p class="MsoNormal"><span class="calibre1" xml:lang="SR">"Nemojte ići kroz zeleno svetio, dok se ne promeni u žuto."</span></p>

  <p class="MsoNormal"><span class="calibre1" xml:lang="SR">Videla je izraz na vozačevom licu. Keli se na silu osmehnu.</span></p>

  <p class="MsoNormal"><span class="calibre1" xml:lang="SR">"Pokušavam da dobijem opkladu."</span></p>

  <p class="MsoNormal"><span class="calibre1" xml:lang="SR">"Oh."</span></p>

  <p class="MsoNormal"><span class="calibre1" xml:lang="SR">Keli je videla da se zamislio. <i class="calibre13">Prokleti, šašavi putnici</i>. Kada se svetlo promenilo, Keli reče:</span></p>

  <p class="MsoNormal"><span class="calibre1" xml:lang="SR">"Sad!"</span></p>

  <p class="MsoNormal"><span class="calibre1" xml:lang="SR">Taksi brzo skrenu levo, dok se menjalo u crveno. Saobraćaj iza njih zaustavi saobraćajac. Ona dvojica u limuzini se pogledaše poraženo. Kada je taksi stigao do sledeće raskrsnice, Keli reče:</span></p>

  <p class="MsoNormal"><span class="calibre1" xml:lang="SR">"Oh, zaboravila sam nešto. Moram ovde da izađem."</span></p>

  <p class="MsoNormal"><span class="calibre1" xml:lang="SR">Vozač stade uz vičnjak, a Keli izađe iz kola i dade mu nešto novca. "Izvolite."</span></p>

  <p class="MsoNormal"><span class="calibre1" xml:lang="SR">On je gledao kako Keli žurno ulazi u jednu medicinsku ustanovu, pomislivši: <i class="calibre13">Nadam se da ide kod psihijatra.</i></span></p>

  <p class="MsoNormal"><span class="calibre1" xml:lang="SR">Na onom semaforu, čim se upalilo zeleno svetlo, limuzina skrenu levo. Taksi je bio dve ulice ispred i oni jurnuše da ga stignu. Pet minuta kasnije, Keli zaustavi drugi taksi.</span></p>

  <p class="MsoNormal"><span class="calibre1" xml:lang="SR">***</span></p>

  <p class="MsoNormal"><span class="calibre1" xml:lang="SR">U stanu Dijane Stivens, detektiv Grinberg reče:</span></p>

  <p class="MsoNormal"><span class="calibre1" xml:lang="SR">"Gospođo Stivens, jeste li uspeli da vidite osobu koja je pucala na vas?" Dijana odmahnu glavom.</span></p>

  <p class="MsoNormal"><span class="calibre1" xml:lang="SR">"Ne, desilo se vrlo brzo..."</span></p>

  <p class="MsoNormal"><span class="calibre1" xml:lang="SR">"Ko god bio, ozbiljan je. Balističari su izvadili zrna iz zida. Kalibar</span></p>

  <p class="MsoNormal"><span class="calibre1" xml:lang="SR">je 45, sposoban da probije oklop za ljudstvo. Imali ste sreće. Imate li neku ideju o tome ko bi imao razloga da vas ubije?"</span></p>

  <p class="MsoNormal"><span class="calibre1" xml:lang="SR">Dijana se seti Altijerijevih reci:</span></p>

  <p class="MsoNormal"><span class="calibre1" xml:lang="SR">"Smiriću se neko vrcme i možda vratiti neke stare dugove."</span></p>

  <p class="MsoNormal"><span class="calibre1" xml:lang="SR">Grinberg je čekao odgovor. Dijana je oklevala. Izražavanje rečima učinilo bi sve suviše stvarnim.</span></p>

  <p class="MsoNormal"><span class="calibre1" xml:lang="SR">"Jedini, ko bi možda imao motiv, jeste Entoni Altijeri."</span></p>

  <p class="MsoNormal"><span class="calibre1" xml:lang="SR">Grinbeg je pogleda za trenutak.</span></p>

  <p class="MsoNormal"><span class="calibre1" xml:lang="SR">"Shvatam. Proverićemo to. A imate li pojma šta je moglo biti u toj, nestaloj aktentašni?"</span></p>

  <p class="MsoNormal"><span class="calibre1" xml:lang="SR">"Nisam sigurna. Ričard ju je svakog jutra nosio u laboratoriju i uveče vraćao kući. Jednom sam videla neke od tih papira, i bili su suviše stručni za mene."</span></p>

  <p class="MsoNormal"><span class="calibre1" xml:lang="SR">Grinberg uze burmu koja je stajala na stolu.</span></p>

  <p class="MsoNormal"><span class="calibre1" xml:lang="SR">"Kažete da vaš suprug nikada nije skidao burmu?"</span></p>

  <p class="MsoNormal"><span class="calibre1" xml:lang="SR">"Da, tako je."</span></p>

  <p class="MsoNormal"><span class="calibre1" xml:lang="SR">"Da li se vaš suprug, onih dana pre smrti, ponašao neuobičajeno, kao da je pod nekim pritiskom ili zabrinut zbog nečega? Sećate li se, je li rekao ili uradio bilo šta neobično kad ste ga poslednji put videli?"</span></p>

  <p class="MsoNormal"><span class="calibre1" xml:lang="SR">Dijana se seti: <i class="calibre13">Bilo je to rano ujutru. Bili su u krevetu, goli. Ričard ju je nežno pomilovao po butini i rekao:</i></span></p>

  <p class="MsoNormal"><i class="calibre17"><span class="calibre1" xml:lang="SR">"Radiću večeras do kasno, ali sačuvaj sat ili dva za mene, kad se vratim, dušo."</span></i></p>

  <p class="MsoNormal"><i class="calibre17"><span class="calibre1" xml:lang="SR">Ona ga je dodirnula tamo gde mu je to prijalo i rekla:</span></i></p>

  <p class="MsoNormal"><i class="calibre17"><span class="calibre1" xml:lang="SR">"Hvalisavče."</span></i></p>

  <p class="MsoNormal"><span class="calibre1" xml:lang="SR">"Gospođo Stivens..."</span></p>

  <p class="MsoNormal"><span class="calibre1" xml:lang="SR">Dijana se vrati u stvarnost.</span></p>

  <p class="MsoNormal"><span class="calibre1" xml:lang="SR">"Ne. Nije bilo ničega neobičnog."</span></p>

  <p class="MsoNormal"><span class="calibre1" xml:lang="SR">"Pobrinuću se da dobijete zaštitu", reče Grinberg. "I ako..."</span></p>

  <p class="MsoNormal"><span class="calibre1" xml:lang="SR">Začu se zvonce na vratima.</span></p>

  <p class="MsoNormal"><span class="calibre1" xml:lang="SR">"Očekujete li nekoga?"</span></p>

  <p class="MsoNormal"><span class="calibre1" xml:lang="SR">"Ne."</span></p>

  <p class="MsoNormal"><span class="calibre1" xml:lang="SR">Grinberg klimnu slavom.</span></p>

  <p class="MsoNormal"><span class="calibre1" xml:lang="SR">"Ja ću otvoriti."</span></p>

  <p class="MsoNormal"><span class="calibre1" xml:lang="SR">On priđe vratima i otvori ih. Keli Haris uleti pored njega. Ona priđe Dijani.</span></p>

  <p class="MsoNormal"><span class="calibre1" xml:lang="SR">"Treba da razgovaramo."</span></p>

  <p class="MsoNormal"><span class="calibre1" xml:lang="SR">Dijana je pogleda iznenađeno.</span></p>

  <p class="MsoNormal"><span class="calibre1" xml:lang="SR">"Mislila sam da ste na putu za Pariz."</span></p>

  <p class="MsoNormal"><span class="calibre1" xml:lang="SR">"Pošla sam zaobilazno."</span></p>

  <p class="MsoNormal"><span class="calibre1" xml:lang="SR">Priđe im i Grinberg.</span></p>

  <p class="MsoNormal"><span class="calibre1" xml:lang="SR">"Ovo je detektiv Eri Grinberg. Keli Haris."</span></p>

  <p class="MsoNormal"><span class="calibre1" xml:lang="SR">Keli se okrenu Grinbergu.</span></p>

  <p class="MsoNormal"><span class="calibre1" xml:lang="SR">"Neko je upravo pokušao da mi provali u hotelsku sobu, detektive."</span></p>

  <p class="MsoNormal"><span class="calibre1" xml:lang="SR">"Jeste li to prijavili hotelskom obezbeđenju?"</span></p>

  <p class="MsoNormal"><span class="calibre1" xml:lang="SR">"Da. Ali već su otišli dok je čovek i obczbeđenja stigao."</span></p>

  <p class="MsoNormal"><span class="calibre1" xml:lang="SR">"Imate li pojma ko su oni?"</span></p>

  <p class="MsoNormal"><span class="calibre1" xml:lang="SR">"Ne."</span></p>

  <p class="MsoNormal"><span class="calibre1" xml:lang="SR">"Kad kažete da je neko pokušao da provali, mislite li da su pokušali da provale vrata?"</span></p>

  <p class="MsoNormal"><span class="calibre1" xml:lang="SR">"Ne, oni... samo su stajali ispred, u hodniku. Predstavili su se kao sobna posluga."</span></p>

  <p class="MsoNormal"><span class="calibre1" xml:lang="SR">"Jeste li nešto naručili od sobne posluge?"</span></p>

  <p class="MsoNormal"><span class="calibre1" xml:lang="SR">"Jesam, ali..." Dijana se ubaci:</span></p>

  <p class="MsoNormal"><span class="calibre1" xml:lang="SR">"Onda verovatno uobražavate zbog onoga što se desilo jutros i..."</span></p>

  <p class="MsoNormal"><span class="calibre1" xml:lang="SR">Keli je preseče:</span></p>

  <p class="MsoNormal"><span class="calibre1" xml:lang="SR">"Čujte, kazala sam vam da ne želim da imam ništa sa tim, ni sa vama. Spakovaću se i ovog popodneva odleteti za Pariz. Kažite svojim mafijaškim prijateljima da me ostave na miru."</span></p>

  <p class="MsoNormal"><span class="calibre1" xml:lang="SR">Keli se okrenu i izađe.</span></p>

  <p class="MsoNormal"><span class="calibre1" xml:lang="SR">"O čemu se to radi?" upita Grinberg.</span></p>

  <p class="MsoNormal"><span class="calibre1" xml:lang="SR">„I njen muž je ubijen. Radio je za istu kompaniju kao i Ričard, za Kingsli internejšenal grup."</span></p>

  <p class="MsoNormal"><span class="calibre1" xml:lang="SR">***</span></p>

  <p class="MsoNormal"><span class="calibre1" xml:lang="SR">Vrativši se u predvorje svog hotela, Keli priđe recepciji.</span></p>

  <p class="MsoNormal"><span class="calibre1" xml:lang="SR">"Odjavljujem se", reče. "Hoćete li, molim vas da mi rezervišete mesto u prvom letu za Pariz?"</span></p>

  <p class="MsoNormal"><span class="calibre1" xml:lang="SR">"Naravno, gospođo Haris. U nekoj posebnoj kompaniji?"</span></p>

  <p class="MsoNormal"><span class="calibre1" xml:lang="SR">"Samo me pošaljite odavde."</span></p>

  <p class="MsoNormal"><span class="calibre1" xml:lang="SR">Keli prođe kroz, predvorje, uđe u lift i pritisnu dugme za četvrti sprat. Dok su se vrata zatvarala, dvojica ljudi se uguraše i uđoše. Keli ih pogleda za trenutak, pa hitro izađe u predvorje. Sačekala je da se vrata lifta zatvore, pa otišla do stepeništa i pešice pošla gore. <i class="calibre13">Nema potrebe da bilo šta rizikujem,</i> pomislila je.</span></p>

  <p class="MsoNormal"><span class="calibre1" xml:lang="SR">Kada je stigla na četvrti sprat, neki krupan čovek joj stade na put,</span></p>

  <p class="MsoNormal"><span class="calibre1" xml:lang="SR">"Izvinite", reče Keli. Htede da prođe pored njega.</span></p>

  <p class="MsoNormal"><span class="calibre1" xml:lang="SR">"Pst!" Uperio je u nju pištolj sa prigušivačem. Keli preblede.</span></p>

  <p class="MsoNormal"><span class="calibre1" xml:lang="SR">"Šta to...?"</span></p>

  <p class="MsoNormal"><span class="calibre1" xml:lang="SR">"Zaveži. Kladim se da imaš tačno određen broj rupa. damo. Ako ne želiš neku viška, ne pravi buku. Mislim, umukni. Ti i ja idemo dole."</span></p>

  <p class="MsoNormal"><span class="calibre1" xml:lang="SR">Čovek se smeškao, ali pogledavši ga malo bolje, Keli primeti da mu oštra brazda na gornjoj usni izvija usta u nepromenljivu grimasu. Oči su mu bile najhladnije koje je Keli ikada videla.</span></p>

  <p class="MsoNormal"><span class="calibre1" xml:lang="SR">"Idemo."</span></p>

  <p class="MsoNormal"><span class="calibre1" xml:lang="SR">Keli pobesne. <i class="calibre13">Ne! Neću da umrem zbog one kučke.</i></span></p>

  <p class="MsoNormal"><span class="calibre1" xml:lang="SR">"Stanite za trenutak. Imate pogrešnu..."</span></p>

  <p class="MsoNormal"><span class="calibre1" xml:lang="SR">Oseti kako joj je pištolj nabijen u rebra tako oštro, da htede da vrisne.</span></p>

  <p class="MsoNormal"><span class="calibre1" xml:lang="SR">"Rekao sam ti da zavežeš! Idemo dole."</span></p>

  <p class="MsoNormal"><span class="calibre1" xml:lang="SR">Držao je Keli za ruku snažno, kao kljastima, skrivajući pištolj u ruci iza njenih leđa. Keli je bila na rubu histerije.</span></p>

  <p class="MsoNormal"><span class="calibre1" xml:lang="SR">"Molim vas", reče tiho. "Ja nisam..."</span></p>

  <p class="MsoNormal"><span class="calibre1" xml:lang="SR">On joj gurnu ćev pištolja u leđa tako da je osetila strahovit bol. Stezao ju je za ruku tako jako, da je osećala kako joj krv ističe iz nje. Pođoše niz stepenište. Stigoše do predvorja. Bila je gužva i Keli pomisli da li da pozove u pomoć, ali čovek joj reče:</span></p>

  <p class="MsoNormal"><span class="calibre1" xml:lang="SR">"Nemoj ni da pomišljaš na to."</span></p>

  <p class="MsoNormal"><span class="calibre1" xml:lang="SR">Izađoše napolje. Pored ivičnjaka je čekao karavan. Dva vozila ispred, saobraćajac je pisao kaznu za parkiranje. Otmičar je poveo Keli do zadnjih vrata karavana.</span></p>

  <p class="MsoNormal"><span class="calibre1" xml:lang="SR">"Ulazi", naredio je.</span></p>

  <p class="MsoNormal"><span class="calibre1" xml:lang="SR">Keli pogleda prema saobraćajcu.</span></p>

  <p class="MsoNormal"><span class="calibre1" xml:lang="SR">"U redu", reče zatim glasno i ljutito: "Ući ću, ali hoću nešto da ti kažem. To što hoćeš da ti uradim koštaće te još sto dolara. To je odvratno."</span></p>

  <p class="MsoNormal"><span class="calibre1" xml:lang="SR">Policajac se okrenu i pogleda. Rmpalija se zagleda u Keli.</span></p>

  <p class="MsoNormal"><span class="calibre1" xml:lang="SR">"Šta to, do đavola..."</span></p>

  <p class="MsoNormal"><span class="calibre1" xml:lang="SR">"Ako nećeš da platiš, zaboravi, bedniče."</span></p>

  <p class="MsoNormal"><span class="calibre1" xml:lang="SR">Keli žurno pođe prema policajcu. Onaj čovek je gledao za njom. Usne su mu se osmehivale, ali pogled mu je bio smrtonosan. Keli pokaza prema njemu.</span></p>

  <p class="MsoNormal"><span class="calibre1" xml:lang="SR">"Onaj perverznjak mi je dosađivao."</span></p>

  <p class="MsoNormal"><span class="calibre1" xml:lang="SR">Osvrnu se i vide da policajac ide prema siledžiji. Ona uđe u taksi koji je tu stajao. Onaj čovek htede da uđe u karavan, ali policajac reče:</span></p>

  <p class="MsoNormal"><span class="calibre1" xml:lang="SR">"Samo trenutak, gospodine. U ovoj državi je protiv zakona tražiti usluge prostitutki."</span></p>

  <p class="MsoNormal"><span class="calibre1" xml:lang="SR">"Ma nisam..."</span></p>

  <p class="MsoNormal"><span class="calibre1" xml:lang="SR">"Pokažite mi dokumente. Kako se zovete?"</span></p>

  <p class="MsoNormal"><span class="calibre1" xml:lang="SR">"Hari Flint."</span></p>

  <p class="MsoNormal"><span class="calibre1" xml:lang="SR">Flint je gledao kako Kelin taksi odlazi.</span></p>

  <p class="MsoNormal"><i class="calibre17"><span class="calibre1" xml:lang="SR">Ta kurva! Ubiću je, i to polako,</span></i> <span class="calibre1" xml:lang="SR">zakle se u sebi.</span></p>

  <p class="MsoNormal"></p>

  <p class="MsoNormal"></p>
</body>
</html>
