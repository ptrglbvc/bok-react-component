<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <meta content="Microsoft Word 12 (filtered)" name="Generator"/>
    <title>Непознато</title>
    <meta http-equiv="Content-Type" content="text/html; charset=utf-8"/>
  <link href="../../stylesheet.css" type="text/css" rel="stylesheet"/>
<link href="../../page_styles.css" type="text/css" rel="stylesheet"/>
</head>
  <body class="calibre">
  <h1 class="calibre8" id="calibre_pb_29"><span class="calibre11"><span class="calibre19" xml:lang="SR">SEDAMNAESTO POGLAVLJE</span></span></h1>

  <p class="MsoNormal"><span class="calibre1" xml:lang="SR">Endru je u svojoj kancelariji prelistavao živopisnu brošuru koju su mu poslali iz Nobelovog komiteta, zajedno sa porukom:</span></p>

  <p class="MsoNormal"><span class="calibre14" xml:lang="SR">Očekujemo vaš dolazak.</span></p>

  <p class="MsoNormal"><span class="calibre1" xml:lang="SR">Bile su tu slike velike stokholmske koncertne sale, sa gledalištem koje aplaudira nekom od laureata Nobelove nagrade, koji ide preko bine da primi nagradu od švedskog kralja Karla Gustava XVI.</span></p>

  <p class="MsoNormal"><i class="calibre17"><span class="calibre1" xml:lang="SR">Uskoro ću i ja biti tamo,</span></i> <span class="calibre1" xml:lang="SR">razmišljao je Endru.</span></p>

  <p class="MsoNormal"><span class="calibre1" xml:lang="SR">Vrata su se otvorila i ušao je Taner.</span></p>

  <p class="MsoNormal"><span class="calibre1" xml:lang="SR">"Treba da razgovaramo." Endru ie ostavio brošuru sa strane.</span></p>

  <p class="MsoNormal"><span class="calibre1" xml:lang="SR">"Da, Taneru?"</span></p>

  <p class="MsoNormal"><span class="calibre1" xml:lang="SR">Taner duboko udahnu.</span></p>

  <p class="MsoNormal"><span class="calibre1" xml:lang="SR">"Upravo sam se dogovorio da KIG pomogne vojsci u jednom njihovom eksperimentu."</span></p>

  <p class="MsoNormal"><span class="calibre1" xml:lang="SR">"Šta si uradio?"</span></p>

  <p class="MsoNormal"><span class="calibre1" xml:lang="SR">"Test je vezan za kriogeniku. Potrebna im je tvoja pomoć."</span></p>

  <p class="MsoNormal"><span class="calibre1" xml:lang="SR">Endru je odmahnuo glavom.</span></p>

  <p class="MsoNormal"><span class="calibre1" xml:lang="SR">"Ne. Ne mogu da se mešam u to, Taneru. Mi ovde to ne radimo."</span></p>

  <p class="MsoNormal"><span class="calibre1" xml:lang="SR">"To nije novac, Endru, nego odbrana Sjedinjenih Američkih Država. Važno je za vojsku. To ćeš raditi za svoju zemlju. Pro bono. Potreban si im."</span></p>

  <p class="MsoNormal"><span class="calibre1" xml:lang="SR">Taner je proveo još jedan sat ubedujući ga. Naposletku, Endru je popustio.</span></p>

  <p class="MsoNormal"><span class="calibre1" xml:lang="SR">"U redu. Ali to je poslednji put da skrećemo sa zacrtanog pravca,</span></p>

  <p class="MsoNormal"><span class="calibre1" xml:lang="SR">Taneru. Slažeš li se?"</span></p>

  <p class="MsoNormal"><span class="calibre1" xml:lang="SR">Taner se osmehnuo.</span></p>

  <p class="MsoNormal"><span class="calibre1" xml:lang="SR">"Slažem se. Ne mogu ti opisati koliko sam ponosan zbog tebe."</span></p>

  <p class="MsoNormal"><span class="calibre1" xml:lang="SR">Taner je nazvao Polu. Javila se njena sekretarica.</span></p>

  <p class="MsoNormal"><span class="calibre1" xml:lang="SR">"Draga, vratio sam se. Pripremamo jedan važan eksperiment. Javiću ti se kad ga završimo. Volim te."</span></p>

  <p class="MsoNormal"><span class="calibre1" xml:lang="SR">***</span></p>

  <p class="MsoNormal"><span class="calibre1" xml:lang="SR">Dvojica vojnih tehničara došla su da izveste Endrua o dotadašnjem napretku. On isprva nije bio raspoložen, ali što su duže raspravljali o projektu, bio je sve uzbuđeniji. Ako reše taj problem, napraviće veliki skok.</span></p>

  <p class="MsoNormal"><span class="calibre1" xml:lang="SR">Jedan sat kasnije, Endru je gledao kako vojni kamion ulazi kroz kapiju KIG-a, u pratnji dva vojna vozila za prevoz ljudstva, u kojima su bili naoružani vojnici. Izašao je da dočeka njihovog pretpostavljenog, pukovnika.</span></p>

  <p class="MsoNormal"><span class="calibre1" xml:lang="SR">"Evo ga, gospodine Kingsli. Šta da uradimo sa njim?"</span></p>

  <p class="MsoNormal"><span class="calibre1" xml:lang="SR">"Ovde ću ga ja preuzeti", rekao je Endru. "Samo ga istovarite."</span></p>

  <p class="MsoNormal"><span class="calibre1" xml:lang="SR">"Da, ser." Pukovnik se okrenuo dvojici vojnika koji su stajali kod zadnjeg dela kamiona. "Hajde da ga istovarimo. Samo pažljivo. Mislim, vrlo pažljivo."</span></p>

  <p class="MsoNormal"><span class="calibre1" xml:lang="SR">Oni su posegnuli u kamion i oprezno izvukli mali i čvrst metalni sanduk za transport. Dva pomoćnika preuzela su sanduk i, pod Endruovim nadzorom, ponela ga u laboratoriju.</span></p>

  <p class="MsoNormal"><span class="calibre1" xml:lang="SR">"Na taj sto", rekao je on, "samo polako." Gledao je kako ga spuštaju. "Dobro je."</span></p>

  <p class="MsoNormal"><span class="calibre1" xml:lang="SR">"Mogao je i jedan od nas da ga donese. Lak je", prokomentarisao je jedan od pomoćnika.</span></p>

  <p class="MsoNormal"><span class="calibre1" xml:lang="SR">"Ne biste verovali koliko je to teško", rekao im je Endru.</span></p>

  <p class="MsoNormal"><span class="calibre1" xml:lang="SR">Dvojica pomoćnika su ga zbunjeno pogledali.</span></p>

  <p class="MsoNormal"><span class="calibre1" xml:lang="SR">"Šta?"</span></p>

  <p class="MsoNormal"><span class="calibre1" xml:lang="SR">Endru je odmahnuo glavom.</span></p>

  <p class="MsoNormal"><span class="calibre1" xml:lang="SR">"Nije važno."</span></p>

  <p class="MsoNormal"><span class="calibre1" xml:lang="SR">Dva stručnjaka za herniju, Peri Stenford i Harvi Voker, izabrani su</span></p>

  <p class="MsoNormal"><span class="calibre1" xml:lang="SR">da rade sa Endruom na tom projektu. Oni su već bili u teškim, zaštitnim odelima, potrebnim za taj eksperiment.</span></p>

  <p class="MsoNormal"><span class="calibre1" xml:lang="SR">"Idem i ja da se obučem", rekao je Endru. "Odmah se vraćam."</span></p>

  <p class="MsoNormal"><span class="calibre1" xml:lang="SR">Otišao je niz hodnik, do jednih zatvorenih vrata, i otvorio ih. Unutra su bile stalaže sa punom hemičarskom opremom, koja podseća na svemirska odela, zajedno sa gas-maskama, naočarima, specijalnim cipelama i teškim rukavicama. Endru je ušao unutra da se obuče, a Taner ga je sačekao, da mu poželi sreću. Kada se Endru vratio u laboratoriju, Stenford i Voker su ga čekali. Njih trojica su pedantno zapečatili prostoriju, da se vazduh ne bi mešao, pa pažljivo zatvorili vrata. Bili su veoma uzbuđeni.</span></p>

  <p class="MsoNormal"><span class="calibre1" xml:lang="SR">"Sve spremno?"</span></p>

  <p class="MsoNormal"><span class="calibre1" xml:lang="SR">Stenford je klimnu glavom. Voker je potvrdio:</span></p>

  <p class="MsoNormal"><span class="calibre1" xml:lang="SR">"Spremno."</span></p>

  <p class="MsoNormal"><span class="calibre1" xml:lang="SR">"Maske."</span></p>

  <p class="MsoNormal"><span class="calibre1" xml:lang="SR">Navukli su zaštitne gas-maskc.</span></p>

  <p class="MsoNormal"><span class="calibre1" xml:lang="SR">"Počnimo", rekao je Endru. Oprezno je podigao poklopac sa metalnog sanduka. Unutra je bilo šest malih epruveta, čvrsto smeštenih u zaštitnu oblogu. "Budite pažljivi", upozorio je. "Ovi zlodusi su na 222 stepena ispod nule." Glas mu je bio prigušen unutar gas-maske.</span></p>

  <p class="MsoNormal"><span class="calibre1" xml:lang="SR">Stenford i Voker su gledali kako Endru nežno vadi prvu epruvetu i otvara je. Začulo se šuštanje i iz epruvete se izvila para koja je, pretvarajući se u oblak, ispunjavala prostoriju.</span></p>

  <p class="MsoNormal"><span class="calibre1" xml:lang="SR">"U redu", rekao je Endru. "Sada. prvo što treba da uradimo... prvo..." oči su mu se raširile.</span></p>

  <p class="MsoNormal"><span class="calibre1" xml:lang="SR">Počeo je da se guši. lice mu je postalo belo kao kreč. Pokušavao je da govori, ali reči nisu izlazile. Stenford i Voker su užasnuti gledali kako se Endru stropoštava na pod. Voker je žurno zatvorio epruvetu i poklopio sanduk. Stenford je požurio do zida i pritisnuo dugme koje uključuje veliki ventilator, da bi izbacio paru ledenog gasa iz laboratorije.</span></p>

  <p class="MsoNormal"><span class="calibre1" xml:lang="SR">Kada se vazduh iščistio, dvojica naučnika su otvorila vrata i brzo izneli Endrua napolje. Taner je, dolazeći niz hodnik, video šta se dešava i uhvatila ga je panika. Pritrčao je dvojici ljudi i pogledao brata.</span></p>

  <p class="MsoNormal"><span class="calibre1" xml:lang="SR">"Šta se. do đavola, dešava?"</span></p>

  <p class="MsoNormal"><span class="calibre1" xml:lang="SR">Stenford je rekao:</span></p>

  <p class="MsoNormal"><span class="calibre1" xml:lang="SR">"Desila se nezgoda i..."</span></p>

  <p class="MsoNormal"><span class="calibre1" xml:lang="SR">"Kakva nezgoda?" Taner je vikao kao luđak. "Šta ste uradili mom bratu?" Ljudi su počeli da se okupljaju oko njih. "Zovite hitnu pomoć. Nije važno. Nemamo vremena za to. Odvešćemo ga u bolnicu našim kolima."</span></p>

  <p class="MsoNormal"><span class="calibre1" xml:lang="SR">Dvadeset minuta kasnije, Endru je ležao na krevetu, u ambulanti prijemnog odeljenja bolnice Sent Vinsent, na Menhetnu. Na licu mu je bila maska za kiseonik, a kroz iglu uhođenu u ruku primao je infuziju. Dva lekara su stajala iznad njega.</span></p>

  <p class="MsoNormal"><span class="calibre1" xml:lang="SR">Taner je izbezumljeno hodao gore-dole.</span></p>

  <p class="MsoNormal"><span class="calibre1" xml:lang="SR">"..Morate ga izlečiti od toga što mu desilo", viknuo je. "..Odmah!"</span></p>

  <p class="MsoNormal"><span class="calibre1" xml:lang="SR">Jedan od lekara je rekao:</span></p>

  <p class="MsoNormal"><span class="calibre1" xml:lang="SR">"Gospodine Kingsli, moram vas zamoliti da izađete iz sobe."</span></p>

  <p class="MsoNormal"><span class="calibre1" xml:lang="SR">"Ne", dreknuo je Taner. "Ostajem ovde, pored brata." Prišao je krevetu na kome je Endru ležao bez svesti, uzeo ga za ruku i stisnuo je. "Hajde, bato. Probudi se. Potreban si nam."</span></p>

  <p class="MsoNormal"><span class="calibre1" xml:lang="SR">Nije bilo odgovora.</span></p>

  <p class="MsoNormal"><span class="calibre1" xml:lang="SR">U Tanerovim očima su se pojavile suze.</span></p>

  <p class="MsoNormal"><span class="calibre1" xml:lang="SR">"Bićeš ti dobro, ne brini. Dovešćemo ti najbolje lekare na svetu. Ozdravićeš ti." Okrenuo se lekarima. "Hoću posebnu prostoriju i privatne bolničarke dvadeset četiri sata, i još jedan krevet u njegovoj sobi. Ja ostajem s njim."</span></p>

  <p class="MsoNormal"><span class="calibre1" xml:lang="SR">"Gospodine Kingsli. treba da završimo pretrage."</span></p>

  <p class="MsoNormal"><span class="calibre1" xml:lang="SR">Taner pomirljivo reče:</span></p>

  <p class="MsoNormal"><span class="calibre1" xml:lang="SR">"Biću u hodniku."</span></p>

  <p class="MsoNormal"><span class="calibre1" xml:lang="SR">Endrua su hitno prebacili u suteren, zbog više ispitivanja i snimanja magnetnom rezonancom i skenerima, kao i detaljnih ispitivanja krvi. Zakazano je i snimanje finijim PET skenerom. Posle toga, prebačen je u zasebnu sobu, gde su trojica lekara brinula o njemu. Taner je u hodniku sedeo i čekao. Kada je jedan od lekara najzad izašao iz Endruove sobe, skočio je na noge.</span></p>

  <p class="MsoNormal"><span class="calibre1" xml:lang="SR">"Biće on dobro, kažite?"</span></p>

  <p class="MsoNormal"><span class="calibre1" xml:lang="SR">Lekar je oklevao.</span></p>

  <p class="MsoNormal"><span class="calibre1" xml:lang="SR">"Prebacujemo ga odmah u vojni medicinski centar Voker Rid u Vašingtonu, zbog daljih dijagnoza, ah iskreno, gospodine Kingsli, nemamo mnogo nade."</span></p>

  <p class="MsoNormal"><span class="calibre1" xml:lang="SR">"Šta to. do đavola, pričate?" viknuo je Taner. "Oporavio: se. Bio je u toj laboratoriji samo pet minuta.''</span></p>

  <p class="MsoNormal"><span class="calibre1" xml:lang="SR">Lekar je hteo da ga smiri, ali diže pogled i vide da su Tanerove oči pune suza.</span></p>

  <p class="MsoNormal"><span class="calibre1" xml:lang="SR">***</span></p>

  <p class="MsoNormal"><span class="calibre1" xml:lang="SR">Taner je odleteo u Vašington medicinskim avionom, sa svojim</span></p>

  <p class="MsoNormal"><span class="calibre1" xml:lang="SR">bratom koji je bio u nesvesti. Celim tokom leta ga je hrabrio.</span></p>

  <p class="MsoNormal"><span class="calibre1" xml:lang="SR">"..Lekari kažu da ćeš biti dobro... daće ti nešto od čega ćeš se oporaviti... Treba samo da se odmaraš." Obgrlio je brata. "Moraš da se oporaviš na vreme, da odemo u Švedsku i uzmemo tvoju Nobelovu ngradu."</span></p>

  <p class="MsoNormal"><span class="calibre1" xml:lang="SR">Sledeća tri dana Taner je spavao na rezervnom krevetu u Endruovoj</span></p>

  <p class="MsoNormal"><span class="calibre1" xml:lang="SR">sobi i sedeo pored brata dokle god su lekari to dozvoljavali. Bio je u čekaonici Volter Rida, kada je do njega došao jedan od lekara koji su brinuli o Endruu.</span></p>

  <p class="MsoNormal"><span class="calibre1" xml:lang="SR">"Kako mu je?" upitao je Taner. "Je li...?" Primetio je izraz na licu lekara. "Šta je bilo?"</span></p>

  <p class="MsoNormal"><span class="calibre1" xml:lang="SR">"..Plašim se da je vrlo loše. Vaš brat je srećan što je preživeo. Kakav god bio taj gas, vrlo je otrovan."</span></p>

  <p class="MsoNormal"><span class="calibre1" xml:lang="SR">"Možemo dovesti lekare iz..."</span></p>

  <p class="MsoNormal"><span class="calibre1" xml:lang="SR">"Nema svrhe. Bojim se da su otrovi već oštetili ćelije mozga vašeg brata."</span></p>

  <p class="MsoNormal"><span class="calibre1" xml:lang="SR">Taner se trgao.</span></p>

  <p class="MsoNormal"><span class="calibre1" xml:lang="SR">"Ali zar nema leka za... to što on ima?"</span></p>

  <p class="MsoNormal"><span class="calibre1" xml:lang="SR">Lekar je zajedljivo rekao:</span></p>

  <p class="MsoNormal"><span class="calibre1" xml:lang="SR">"Gospodine Kingsli, vojska još nema ni ime za to, a vi tražite lek? Ne. Žao mi je. Plašim se da... nikada više neće biti kakav je bio." Taner je stajao stisnutih pesnica, bledog lica. "Vaš brat je sada budan. Možete ući da ga vidite, ali samo na nekoliko minuta."</span></p>

  <p class="MsoNormal"><span class="calibre1" xml:lang="SR">Kada je Taner ušao u njegovu bolničku sobu, Endruove oči su bile otvorene. Pogledao je posetioca, praznog izraza na licu.</span></p>

  <p class="MsoNormal"><span class="calibre1" xml:lang="SR">Telefon je zazvonio i Taner se javio. Bio je to general Barton.</span></p>

  <p class="MsoNormal"><span class="calibre1" xml:lang="SR">"Strašno mi žao zbog toga, što se desilo vašem..."</span></p>

  <p class="MsoNormal"><span class="calibre1" xml:lang="SR">"Ti, gade! Rekao si da nema nikakve opasnosti za mog brata."</span></p>

  <p class="MsoNormal"><span class="calibre1" xml:lang="SR">"Ne znam šta se desilo, ali uveravam vas..."</span></p>

  <p class="MsoNormal"><span class="calibre1" xml:lang="SR">Taner mu je zalupio slušalicu. Začuo je bratov glas i okrenuo se.</span></p>

  <p class="MsoNormal"><span class="calibre1" xml:lang="SR">"Gde... gde sam ja?" promrmljao je Endru.</span></p>

  <p class="MsoNormal"><span class="calibre1" xml:lang="SR">"U Vašingtonu, u bolnici Volter Rid."</span></p>

  <p class="MsoNormal"><span class="calibre1" xml:lang="SR">"Zašto? Ko je bolestan?"</span></p>

  <p class="MsoNormal"><span class="calibre1" xml:lang="SR">"Ti, Endru."</span></p>

  <p class="MsoNormal"><span class="calibre1" xml:lang="SR">"Šta se desilo?"</span></p>

  <p class="MsoNormal"><span class="calibre1" xml:lang="SR">"Eksperiment je pošao naopako."</span></p>

  <p class="MsoNormal"><span class="calibre1" xml:lang="SR">"Ne sećam se..."</span></p>

  <p class="MsoNormal"><span class="calibre1" xml:lang="SR">"U redu je. Ne brini. Izlečiće te. Ja ću se pobrinuti za to."</span></p>

  <p class="MsoNormal"><span class="calibre1" xml:lang="SR">Taner je gledao kako Endru zatvara oči. Još jednom je pogledao</span></p>

  <p class="MsoNormal"><span class="calibre1" xml:lang="SR">brata u krevetu i izašao iz sobe.</span></p>

  <p class="MsoNormal"><span class="calibre1" xml:lang="SR">***</span></p>

  <p class="MsoNormal"><span class="calibre1" xml:lang="SR">Pola je poslala cveće u bolnicu. Taner je planirao da je nazove, ali njegova sekretarica ga je obavestila:</span></p>

  <p class="MsoNormal"><span class="calibre1" xml:lang="SR">"Oh ona je telefonirala. Morala je da ode iz grada. Nazvaće vas čim se vrati."</span></p>

  <p class="MsoNormal"><span class="calibre1" xml:lang="SR">Nedelju dana kasnije. Endru i Taner su se vratili u Njujork. Vest o onome što se desilo Endruu proletela je kroz KIG. Hoće li istraživački centar, bez njega kao vođe, opstati? Kada je vest o tom događaju objavljena, bilo je izvesno da će ugled kompanije opasti.</span></p>

  <p class="MsoNormal"><i class="calibre17"><span class="calibre1" xml:lang="SR">To nije važno</span></i><span class="calibre1" xml:lang="SR">, pomislio je Taner. <i class="calibre13">Napraviću od njega najveći istraživački centar na svetu. Sad mogu princezi da pružim više nego što je ikada sanjala. Za nekoliko godina...</i></span></p>

  <p class="MsoNormal"><span class="calibre1" xml:lang="SR">Tanerova sekretarica je pozvonila.</span></p>

  <p class="MsoNormal"><span class="calibre1" xml:lang="SR">"Jedan vozač limuzine je došao da vas vidi, gospodine Kingsli."</span></p>

  <p class="MsoNormal"><span class="calibre1" xml:lang="SR">Taner je bio zbunjen.</span></p>

  <p class="MsoNormal"><span class="calibre1" xml:lang="SR">"Pustite ga unutra."</span></p>

  <p class="MsoNormal"><span class="calibre1" xml:lang="SR">Jedan uniformisani vozač je ušao, sa kovertom u ruci.</span></p>

  <p class="MsoNormal"><span class="calibre1" xml:lang="SR">"Taner Kingsli?"</span></p>

  <p class="MsoNormal"><span class="calibre1" xml:lang="SR">"Da."</span></p>

  <p class="MsoNormal"><span class="calibre1" xml:lang="SR">"Zamoljen sam da vam ovo predam lično."</span></p>

  <p class="MsoNormal"><span class="calibre1" xml:lang="SR">Predao je, Taneru koverat i otišao. Taner je pogledao koverat i iscerio se. Prepoznao je Polin rukopis. Planirala je neko iznenađenje za</span></p>

  <p class="MsoNormal"><span class="calibre1" xml:lang="SR">njega. Radoznalo je otvorio koverat. U poruci je pisalo:</span></p>

  <p class="MsoNormal"><span class="calibre14" xml:lang="SR">Neće uspeti, najdraži moj. U ovom trenutku mi je potrebno više nego što ti možeš da mi pružiš, pa se udajem za nekoga, ko to može. Volim te i uvek ću te voleti. Znam da ćeš to teško poverovati, ali ovako će bili bolje za nas oboje.</span></p>

  <p class="MsoNormal"><span class="calibre1" xml:lang="SR">Taner je prebledco. Dugo je zurio u poruku, a zatim je bezose-ćajno bacio u korpu za otpatke.</span></p>

  <p class="MsoNormal"><span class="calibre1" xml:lang="SR">Njegov trijumf je zakasnio samo jedan dan.</span></p>

  <p class="MsoNormal"></p>

  <p class="MsoNormal"></p>
</body>
</html>
