<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <meta content="Microsoft Word 12 (filtered)" name="Generator"/>
    <title>Непознато</title>
    <meta http-equiv="Content-Type" content="text/html; charset=utf-8"/>
  <link href="../../stylesheet.css" type="text/css" rel="stylesheet"/>
<link href="../../page_styles.css" type="text/css" rel="stylesheet"/>
</head>
  <body class="calibre">
  <h1 class="calibre8" id="calibre_pb_58"><span class="calibre11"><span class="calibre19" xml:lang="SR">TRIDESETDEVETO POGLAVLJE</span></span></h1>

  <p class="MsoNormal"><span class="calibre1" xml:lang="SR">Keli se iznenadi začuvši zvuk svog mobilnog telefona. Ona ga oprezno uze,</span></p>

  <p class="MsoNormal"><span class="calibre1" xml:lang="SR">"Halo?"</span></p>

  <p class="MsoNormal"><span class="calibre1" xml:lang="SR">"Ćao, Keli."</span></p>

  <p class="MsoNormal"><span class="calibre1" xml:lang="SR">"Dijana! Gde si?"</span></p>

  <p class="MsoNormal"><span class="calibre1" xml:lang="SR">"U Minhenu. Gde si ti?"</span></p>

  <p class="MsoNormal"><span class="calibre1" xml:lang="SR">"Na trajektu, plovim preko Lamanša, za Dover."</span></p>

  <p class="MsoNormal"><span class="calibre1" xml:lang="SR">"Kako je prošao susret sa Semom Medouzom?"</span></p>

  <p class="MsoNormal"><span class="calibre1" xml:lang="SR">Keli je još u glavi čula njegove krike.</span></p>

  <p class="MsoNormal"><span class="calibre1" xml:lang="SR">"Pričaću ti kad se vidimo. Jesi li ti došla do neke informacije?"</span></p>

  <p class="MsoNormal"><span class="calibre1" xml:lang="SR">"Ništa naročito. Treba da odlučimo šta ćemo sad da radimo. Nestaju nam mogućnosti. Avion Garija Rejnoldsa se srušio kod Denvera. Mislim da treba da odemo tamo. Možda nam je to poslednja šansa."</span></p>

  <p class="MsoNormal"><span class="calibre1" xml:lang="SR">"Dobro."</span></p>

  <p class="MsoNormal"><span class="calibre1" xml:lang="SR">"U čitulji piše da Rejnolds ima sestru u Denveru. Ona bi mogla nešto znati. Hajde da se nađemo u denverskom hotelu Smeđa palata. Ja polećem sa aerodroma Šenfeld za jedan sat."</span></p>

  <p class="MsoNormal"><span class="calibre1" xml:lang="SR">"Ja ću uhvatiti avion sa Hitroua."</span></p>

  <p class="MsoNormal"><span class="calibre1" xml:lang="SR">"Dobro. Soba će glasiti na Harijet Bičer Stouv."</span></p>

  <p class="MsoNormal"><span class="calibre1" xml:lang="SR">"Keli..."</span></p>

  <p class="MsoNormal"><span class="calibre1" xml:lang="SR">"Da."</span></p>

  <p class="MsoNormal"><span class="calibre1" xml:lang="SR">"Samo... znaš već."</span></p>

  <p class="MsoNormal"><span class="calibre1" xml:lang="SR">"Znam... i ti."</span></p>

  <p class="MsoNormal"><span class="calibre1" xml:lang="SR">***</span></p>

  <p class="MsoNormal"><span class="calibre1" xml:lang="SR">Taner je razgovarao preko zlatnog telefona:</span></p>

  <p class="MsoNormal"><span class="calibre1" xml:lang="SR">"...I uspele su da se izvuku... Sem Medouz ie unesrećen, a Holidej mrtav." Ućutao je za trenutak, razmišljajući. "Logično, jedino mesto koje im je preostalo, je Denver. U stvari, to im je možda i poslednja mogućnost... Izgleda da ću ovo morati lično da sredim. Osvojile su moje poštovanje, i zaslužile da se ja pobrinem za njih kako treba..." Poslušao je, pa se nasmejao. "Naravno... Zdravo."</span></p>

  <p class="MsoNormal"><span class="calibre1" xml:lang="SR">Endru je sedeo u svojoj kancelariji, lebdeći mislima i stvarajući sopstvene maglovite vizije... Ležao je u bolničkom krevetu, a Taner je govorio:</span></p>

  <p class="MsoNormal"><span class="calibre1" xml:lang="SR">"Iznenadio si me, Endru. Trebalo je da umreš. Sad mi lekari kažu da ćeš izaći za neki dan. Daću ti kacelariju u KIG-u. Hoću da gledaš kako ti spašavam guzicu. Ti jednostavno nećeš da shvatiš, imbecilu? Pa, pretvoriću tvoju džabaluk operaciju u zlatni rudnik, a ti možeš da sediš tamo i gledaš me dok to budem radio. Uzgred, prvo što sam uradio, bilo je da otkažem sve kretenske dobrotvorne projekte koje si ti započeo, Endru... Endru... Endru..."</span></p>

  <p class="MsoNormal"><span class="calibre1" xml:lang="SR">Glas je postajao sve jači.</span></p>

  <p class="MsoNormal"><span class="calibre1" xml:lang="SR">"Endru! Jesi li gluv?"</span></p>

  <p class="MsoNormal"><span class="calibre1" xml:lang="SR">Taner ga je dozivao. Endru ustade i pređe u bratovu kancelariju. Taner diže pogled.</span></p>

  <p class="MsoNormal"><span class="calibre1" xml:lang="SR">"Nadam se da te ne ometam u radu", reče mu ironično.</span></p>

  <p class="MsoNormal"><span class="calibre1" xml:lang="SR">"Ne, samo sam..."</span></p>

  <p class="MsoNormal"><span class="calibre1" xml:lang="SR">Taner se za trenutak zagleda u brata.</span></p>

  <p class="MsoNormal"><span class="calibre1" xml:lang="SR">"Ti stvarno nisi ni za šta, Endru? Niti žanješ, niti seješ. Meni to odgovara, jer imam s kim da razgovaram, ali ne znam dokle ću moći da te podnosim ovde..."</span></p>

  <p class="MsoNormal"></p>

  <p class="MsoNormal"></p>
</body>
</html>
