<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <meta content="Microsoft Word 12 (filtered)" name="Generator"/>
    <title>Непознато</title>
    <meta http-equiv="Content-Type" content="text/html; charset=utf-8"/>
  <link href="../../stylesheet.css" type="text/css" rel="stylesheet"/>
<link href="../../page_styles.css" type="text/css" rel="stylesheet"/>
</head>
  <body class="calibre">
  <h2 class="calibre10" id="calibre_pb_2"><span class="calibre11"><span class="calibre12" xml:lang="SR">Berlin, Nemačka</span></span></h2>

  <p class="MsoNormal"><span class="calibre1" xml:lang="SR">Sonja Verbrugge nije imala pojma da će to biti njen poslednji dan na Zemlji. Gurala se kroz masu letnjih turista koji su preplavili trotoare Unter den Lindena. <i class="calibre13">Ne paniči</i>, pomislila je za sebe. <i class="calibre13">Moraš ostati mirna</i>.</span></p>

  <p class="MsoNormal"><span class="calibre1" xml:lang="SR">Preko kompjutera je dobila hitnu, zastrašujuću poruku od Franzea:</span></p>

  <p class="MsoNormal"><span class="calibre14" xml:lang="SR">Sonja, beži! Idi u hotel Artemizija.</span></p>

  <p class="MsoNormal"><span class="calibre14" xml:lang="SR">Tamo ćeš biti bezbedna. Sačekaj da ti se javi...</span></p>

  <p class="MsoNormal"><span class="calibre1" xml:lang="SR">Poruka je naglo prekinuta. Zašto je Franz nije završio? Šta se to događa?</span></p>

  <p class="MsoNormal"><span class="calibre1" xml:lang="SR">Frau Verbrugge se približavala Brandenburgische Strasse, gde se nalazila Artemisia, hotel koji prima isključivo žene. Tamo ću sačekati Franza i on će mi objasniti o čemu se ovde radi, mislila je.</span></p>

  <p class="MsoNormal"><span class="calibre1" xml:lang="SR">Kada je Sonja Verbrugge stigla do sledećeg ugla, na semaforu se upalilo crveno svetlo, kad je stala na ivičnjaku, neko iz mase je udario u nju i ona je posrnuvši iskoračila na ulicu. Verdammt Touristen.</span></p>

  <p class="MsoNormal"><span class="calibre1" xml:lang="SR">Jedna dvostruko parkirana limuzina odjednom pođe prema njoj i okrznu je, tek toliko da je obori. Ljudi počeše da se okupljaju oko žene.</span></p>

  <p class="MsoNormal"><span class="calibre1" xml:lang="SR">"Je li dobro?"</span></p>

  <p class="MsoNormal"><span class="calibre1" xml:lang="SR">"Ist ihr etwas passiert?"*<a class="calibre15" href="../Text/Bojis%20li%20se%20mraka%20-%20Sidney%20Sheldon_split_067.htm#_edn1" id="_ednref1" title=""><span class="MsoEndnoteReference"><span class="MsoEndnoteReference"><span class="calibre16" xml:lang="SR">[1]</span></span></span></a></span></p>

  <p class="MsoNormal"><span class="calibre1" xml:lang="SR">"Peutelle marcher?"*<a class="calibre15" href="../Text/Bojis%20li%20se%20mraka%20-%20Sidney%20Sheldon_split_067.htm#_edn2" id="_ednref2" title=""><span class="MsoEndnoteReference"><span class="MsoEndnoteReference"><span class="calibre16" xml:lang="SR">[2]</span></span></span></a></span></p>

  <p class="MsoNormal"><span class="calibre1" xml:lang="SR">U tom trenutku vozilo hitne pomoći zaustavi se u prolazu. Dva bolničara iz hitne pomoći žurno joj priđoše i preuzeše zapovedništvo.</span></p>

  <p class="MsoNormal"><span class="calibre1" xml:lang="SR">"Mi ćemo se pobrinuti za nju."</span></p>

  <p class="MsoNormal"><span class="calibre1" xml:lang="SR">Sonju Verbruge digoše u vozilo hitne pomoći. Vrata se zatvoriše i trenutak kasnije vozilo odjuri.</span></p>

  <p class="MsoNormal"><span class="calibre1" xml:lang="SR">Pokušavši da ustane, primeti da je vezana za nosila.</span></p>

  <p class="MsoNormal"><span class="calibre1" xml:lang="SR">"Dobro sam", protestovala je. "Ništa se nije desilo. Ja..."</span></p>

  <p class="MsoNormal"><span class="calibre1" xml:lang="SR">Jedan od bolničara nagnu se preko nje.</span></p>

  <p class="MsoNormal"><span class="calibre1" xml:lang="SR">"U redu je. frau Verbruge. Samo se opustite."</span></p>

  <p class="MsoNormal"><span class="calibre1" xml:lang="SR">Ona ga pogleda, odjednom zabrinuta.</span></p>

  <p class="MsoNormal"><span class="calibre1" xml:lang="SR">"Kako znate moje..."</span></p>

  <p class="MsoNormal"><span class="calibre1" xml:lang="SR">Zatim oseti ubod injekcije u ruku i trenutak kasnije utonu u pomrčinu.</span></p>

  <p class="MsoNormal"></p>
</body>
</html>
