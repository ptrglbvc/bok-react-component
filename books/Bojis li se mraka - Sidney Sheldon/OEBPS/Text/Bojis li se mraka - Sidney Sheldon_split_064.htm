<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <meta content="Microsoft Word 12 (filtered)" name="Generator"/>
    <title>Непознато</title>
    <meta http-equiv="Content-Type" content="text/html; charset=utf-8"/>
  <link href="../../stylesheet.css" type="text/css" rel="stylesheet"/>
<link href="../../page_styles.css" type="text/css" rel="stylesheet"/>
</head>
  <body class="calibre">
  <h1 class="calibre8" id="calibre_pb_64"><span class="calibre11"><span class="calibre19" xml:lang="SR">ČETRDESETČETVRTO POGLAVLJE</span></span></h1>

  <p class="MsoNormal"><span class="calibre1" xml:lang="SR">Dok su se vozile prema Vajt Pleinsu, mirnom američkom gradiću, četrdeset kilometara severno od Menhetna, Dijana reče:</span></p>

  <p class="MsoNormal"><span class="calibre1" xml:lang="SR">"Ovo izgleda kao pristojan gradić. Što tu tražimo?"</span></p>

  <p class="MsoNormal"><span class="calibre1" xml:lang="SR">"Imam tu jednu prijateljicu. Ona će nam pomoći."</span></p>

  <p class="MsoNormal"><span class="calibre1" xml:lang="SR">"Pričaj mi o njoj."</span></p>

  <p class="MsoNormal"><span class="calibre1" xml:lang="SR">Keli polako reče:</span></p>

  <p class="MsoNormal"><span class="calibre1" xml:lang="SR">"Moja majka je bila udata za pijanca koji je uživao da je tuče. Kada sam postala sposobna da se brinem o majci, nagovarala sam je da ga napusti. Jedna od manekenki koje sam poznavala, pobegla je od momka koji ju je maltretirao, i rekla mi za pansion, koji vodi jedan ženski anđeo, po imenu Grejs Sidel. Odvela sam majku tamo, dok joj ne nađem stan. Obilazila sam je svakog dana kod Grejs. Majci se tamo svidelo i sprijateljila se sa nekima od stanara. Najzad sam našla stan za majku i otišla po nju." Zaćutala je.</span></p>

  <p class="MsoNormal"><span class="calibre1" xml:lang="SR">Dijana je pogleda.</span></p>

  <p class="MsoNormal"><span class="calibre1" xml:lang="SR">"Šta se desilo?"</span></p>

  <p class="MsoNormal"><span class="calibre1" xml:lang="SR">"Vratila se mužu."</span></p>

  <p class="MsoNormal"><span class="calibre1" xml:lang="SR">Stigle su do pansiona.</span></p>

  <p class="MsoNormal"><span class="calibre1" xml:lang="SR">"Evo nas."</span></p>

  <p class="MsoNormal"><span class="calibre1" xml:lang="SR">Grejs Sidel je bila u pedesetim godinama, okretna i energična žena. Kada je otvorila vrata i ugledala Keli, lice joj se razvedri.</span></p>

  <p class="MsoNormal"><span class="calibre1" xml:lang="SR">"Keli!" Zagrliše se. "Tako mi je drago što te vidim."</span></p>

  <p class="MsoNormal"><span class="calibre1" xml:lang="SR">Keli reče:</span></p>

  <p class="MsoNormal"><span class="calibre1" xml:lang="SR">"Ovo je moja prijateljica Dijana."</span></p>

  <p class="MsoNormal"><span class="calibre1" xml:lang="SR">One se pozdraviše.</span></p>

  <p class="MsoNormal"><span class="calibre1" xml:lang="SR">"Tvoja soba te čeka", reče Grejs. "U stvari, bila je to soba tvoje majke. Ubacila sam unutra rezervni krevet."</span></p>

  <p class="MsoNormal"><span class="calibre1" xml:lang="SR">Prateći Grejs do svoje sobe, prođoše kroz udobnu dnevnu sobu, u kojoj je desetak žena igralo karte i bavilo se raznim drugim aktivnostima.</span></p>

  <p class="MsoNormal"><span class="calibre1" xml:lang="SR">"Koliko ćete ostati?" upita Grejs. Keli i Dijana se pogledaše.</span></p>

  <p class="MsoNormal"><span class="calibre1" xml:lang="SR">"Nismo sigurne."</span></p>

  <p class="MsoNormal"><span class="calibre1" xml:lang="SR">Grejs Sidel se osmehnu.</span></p>

  <p class="MsoNormal"><span class="calibre1" xml:lang="SR">"Nema problema. Soba je vaša dokle god vam je potrebna."</span></p>

  <p class="MsoNormal"><span class="calibre1" xml:lang="SR">Soba je bila lepa, čista i uredna.</span></p>

  <p class="MsoNormal"><span class="calibre1" xml:lang="SR">Kada je Grejs Sidel izašla, Keli reče Dijani:</span></p>

  <p class="MsoNormal"><span class="calibre1" xml:lang="SR">"Ovde smo sigurne. I uzgred, mislim da smo postigle rekord za Ginisovu knjigu. Znaš li koliko puta su pokušali da nas ubiju?"</span></p>

  <p class="MsoNormal"><span class="calibre1" xml:lang="SR">Da." Dijana je stajala pored prozora, Keli ču kako kaže: "Hvala, Ričarde."</span></p>

  <p class="MsoNormal"><span class="calibre1" xml:lang="SR">Keli htede nešto da kaže, pa pomisli: <i class="calibre13">Nema svrhe...</i></span></p>

  <p class="MsoNormal"><span class="calibre1" xml:lang="SR">***</span></p>

  <p class="MsoNormal"><span class="calibre1" xml:lang="SR">Endru je, dremajući za svojim stolom, sanjao kako spava u bolničkom krevetu. Neki glas u sobi ga je probudio.</span></p>

  <p class="MsoNormal"><span class="calibre1" xml:lang="SR">"...I srećom sam ovo otkrio kad smo dekontaminirali Endruovu bezbednosnu opremu. Pomislio sam da treba odmah da vam pokažem."</span></p>

  <p class="MsoNormal"><span class="calibre1" xml:lang="SR">"Prokleta vojska mi je rekla da će biti bezbedno." Neki čovek je pružao Taneru jednu od gas-maski iz vojnog eksperimenta.</span></p>

  <p class="MsoNormal"><span class="calibre1" xml:lang="SR">"Otkrio sam rupicu u donjem delu maske. Izgleda kao da ju je neko probušio. To bi bilo dovoljno da prouzrokuje stanje u kakvom je vaš brat."</span></p>

  <p class="MsoNormal"><span class="calibre1" xml:lang="SR">Taner pogleda masku i dreknu.</span></p>

  <p class="MsoNormal"><span class="calibre1" xml:lang="SR">"Onaj ko je odgovoran za ovo, ima da plati." On pogleda čoveka i reče: "Odmah ću to istražiti. Hvala što ste mi doneli ovo."</span></p>

  <p class="MsoNormal"><span class="calibre1" xml:lang="SR">Endru je iz svog kreveta ošamućeno gledao kako čovek izlazi. Taner za trenutak pogleda masku, pa priđe uglu sobe, gde su stajala velika bolnička kolica, puna prljave posteljine. Taner gurnu ruku do dna kolica i ostavi masku ispod čaršava. Endru pokuša da upita brata šta se dešava, ali bio je suviše umoran.</span></p>

  <p class="MsoNormal"><span class="calibre1" xml:lang="SR">***</span></p>

  <p class="MsoNormal"><span class="calibre1" xml:lang="SR">Taner, Endru i Polin su se vratili u kancelariju. Taner zatraži od sekretarice da mu donese jutarnje novine; zatim pregleda naslovne strane.</span></p>

  <p class="MsoNormal"><span class="calibre1" xml:lang="SR">"Čujte ovo:</span></p>

  <p class="MsoNormal"><span class="calibre14" xml:lang="SR">Naučnici zbunjeni neuobičajenim olujama u Gvatemali, Peruu, Meksiku i Italiji..."</span> <span class="calibre1" xml:lang="SR">Likujući pogleda Polin.</span></p>

  <p class="MsoNormal"><span class="calibre1" xml:lang="SR">"A to je samo početak. Tek će imati zbog čega da budu zbunjeni."</span></p>

  <p class="MsoNormal"><span class="calibre1" xml:lang="SR">U kancelariju utrča Vins Karbaljo.</span></p>

  <p class="MsoNormal"><span class="calibre1" xml:lang="SR">"Gospodine Kingsli..."</span></p>

  <p class="MsoNormal"><span class="calibre1" xml:lang="SR">"Zauzet sam. Šta je bilo?"</span></p>

  <p class="MsoNormal"><span class="calibre1" xml:lang="SR">"Flint je mrtav."</span></p>

  <p class="MsoNormal"><span class="calibre1" xml:lang="SR">Taner opusti vilicu.</span></p>

  <p class="MsoNormal"><span class="calibre1" xml:lang="SR">"Šta? Šta pričaš? Šta se desilo?"</span></p>

  <p class="MsoNormal"><span class="calibre1" xml:lang="SR">"Stivensova i Harisova su ga ubile."</span></p>

  <p class="MsoNormal"><span class="calibre1" xml:lang="SR">"To je nemoguće!"</span></p>

  <p class="MsoNormal"><span class="calibre1" xml:lang="SR">"Mrtav je. One su pobegle senatorkinim kolima. Mi smo prijavili krađu. Policija ih je našla u Vajt Plejnsu."</span></p>

  <p class="MsoNormal"><span class="calibre1" xml:lang="SR">Taner se namršti.</span></p>

  <p class="MsoNormal"><span class="calibre1" xml:lang="SR">"Evo šta ćeš da uradiš. Uzmi desetak ljudi i idite u Vajt Plejns. Proverite sve hotele, pansione i prenoćišta, sva mesta na kojima bi mogle da se kriju. Dajem 500.000 dolara nagrade onome, ko ih dovede. Idi!"</span></p>

  <p class="MsoNormal"><span class="calibre1" xml:lang="SR">"Da, gospodine."</span></p>

  <p class="MsoNormal"><span class="calibre1" xml:lang="SR">Vins Karbaljo žurno izađe.</span></p>

  <p class="MsoNormal"><span class="calibre1" xml:lang="SR">***</span></p>

  <p class="MsoNormal"><span class="calibre1" xml:lang="SR">U sobi, u pansionu Grejs Sidel, Dijana reče:</span></p>

  <p class="MsoNormal"><span class="calibre1" xml:lang="SR">"Žao mi je zbog onoga što se desilo u Parizu. Jesu li ubili nastojnika?"</span></p>

  <p class="MsoNormal"><span class="calibre1" xml:lang="SR">"Ne znam. Njegova porodica je jednostavno nestala."</span></p>

  <p class="MsoNormal"><span class="calibre1" xml:lang="SR">"A šta je sa tvojim kučetom. Anđelom?"</span></p>

  <p class="MsoNormal"><span class="calibre1" xml:lang="SR">Keli tužno reče:</span></p>

  <p class="MsoNormal"><span class="calibre1" xml:lang="SR">"Ne priča mi se o tome."</span></p>

  <p class="MsoNormal"><span class="calibre1" xml:lang="SR">"Žao mi je. Znaš li šta je tu najgore. Bile smo tako blizu. Sada, kad znamo šta se desilo, nemamo kome da kažemo. Bila bi naša reč protiv KIG-a. Strpali bi nas u sanatorium."</span></p>

  <p class="MsoNormal"><span class="calibre1" xml:lang="SR">Keli klimnu glavom.</span></p>

  <p class="MsoNormal"><span class="calibre1" xml:lang="SR">"U pravu si. Nemamo kome da se obratimo."</span></p>

  <p class="MsoNormal"><span class="calibre1" xml:lang="SR">Nastade trenutak tišine, pa Dijana reče:</span></p>

  <p class="MsoNormal"><span class="calibre1" xml:lang="SR">"Mislim da imamo."</span></p>

  <p class="MsoNormal"><span class="calibre1" xml:lang="SR">***</span></p>

  <p class="MsoNormal"><span class="calibre1" xml:lang="SR">Ljudi Vinsa Karbalja raštrkali su se po celom gradu i proveravali sve hotele, pansione i prenoćišta. Jedan od njih pokaza slike Dijane i Keli recepcioneru u hotelu Esplanada.</span></p>

  <p class="MsoNormal"><span class="calibre1" xml:lang="SR">"Jeste li videli neku od ovih dama'? Ponuđena je nagrada od pola miliona dolara za njih."</span></p>

  <p class="MsoNormal"><span class="calibre1" xml:lang="SR">Recepcioner odmahnu glavom.</span></p>

  <p class="MsoNormal"><span class="calibre1" xml:lang="SR">"Voleo bih da znam gde su."</span></p>

  <p class="MsoNormal"><span class="calibre1" xml:lang="SR">U hotelu Renesans Vestčester, drugi je pokazivao slike Dijane i Keli.</span></p>

  <p class="MsoNormal"><span class="calibre1" xml:lang="SR">"Pola miliona? Voleo bih to da zaradim."</span></p>

  <p class="MsoNormal"><span class="calibre1" xml:lang="SR">U Kraun Plazi, recepcioner je rekao:</span></p>

  <p class="MsoNormal"><span class="calibre1" xml:lang="SR">"Ako ih vidim, sigurno ću vam javiti, gospodine."</span></p>

  <p class="MsoNormal"><span class="calibre1" xml:lang="SR">Sam Vins Karbaljo je zakucao na vrata pansiona Grejs Sidel.</span></p>

  <p class="MsoNormal"><span class="calibre1" xml:lang="SR">"Dobro jutro."</span></p>

  <p class="MsoNormal"><span class="calibre1" xml:lang="SR">"Dobro jutro. Ja sam Vins Karbaljo." On izvadi slike dveju žena. "Jeste li videli ove žene? Ponuđena je nagrada od po pola miliona dolara za svaku od njih."</span></p>

  <p class="MsoNormal"><span class="calibre1" xml:lang="SR">Lice Grejs Sidel sinu:</span></p>

  <p class="MsoNormal"><span class="calibre1" xml:lang="SR">"Keli!"</span></p>

  <p class="MsoNormal"><span class="calibre1" xml:lang="SR">***</span></p>

  <p class="MsoNormal"><span class="calibre1" xml:lang="SR">U Tanerovoj kancelariji. Keti Ordonez je bila zatrpana poslom. Faksovi su stizali brže nego što je mogla da ih primi, a i prijemna kutija elektronske pošte bila je prepuna. Ona uze gomilu papira i uđe u Tanerovu kancelariju. Taner i Polin van Luven sedeli su na sofi i razgovarali. Kada je sekretarica ušla, Taner diže pogled.</span></p>

  <p class="MsoNormal"><span class="calibre1" xml:lang="SR">"Šta je bilo?"</span></p>

  <p class="MsoNormal"><span class="calibre1" xml:lang="SR">Ona se osmehnu.</span></p>

  <p class="MsoNormal"><span class="calibre1" xml:lang="SR">"Dobre vesti. Večera će vam uspeti."</span></p>

  <p class="MsoNormal"><span class="calibre1" xml:lang="SR">On se namršti.</span></p>

  <p class="MsoNormal"><span class="calibre1" xml:lang="SR">"O čemu pričate?"</span></p>

  <p class="MsoNormal"><span class="calibre1" xml:lang="SR">Ona mu pokaza papire.</span></p>

  <p class="MsoNormal"><span class="calibre1" xml:lang="SR">"Ovo su prihvaćeni pozivi. Svi dolaze."</span></p>

  <p class="MsoNormal"><span class="calibre1" xml:lang="SR">Taner ustade.</span></p>

  <p class="MsoNormal"><span class="calibre1" xml:lang="SR">"Ovde? Dajte da vidim to."</span></p>

  <p class="MsoNormal"><span class="calibre1" xml:lang="SR">Keti mu dade papire i vrati se u svoju kancelariju.</span></p>

  <p class="MsoNormal"><span class="calibre1" xml:lang="SR">Taner pročita glasno prvu elektronsku poruku.</span></p>

  <p class="MsoNormal"><span class="calibre14" xml:lang="SR">Sa oduševljenjem ćemo u petak doći na večeru u direkciji KIG, da prisustvujemo demonstraciji Prime, vaše mašine za kontrolu vremena. Od urednika časopisa Tajm</span></p>

  <p class="MsoNormal"><span class="calibre1" xml:lang="SR">Lice mu poblede. On pogleda sledeću poruku.</span></p>

  <p class="MsoNormal"><span class="calibre14" xml:lang="SR">Hvala na pozivu da vidimo Primu, vaš računar za kontrolu vremena, u direkciji KIG. Radujemo se dolasku.</span> <span class="calibre1" xml:lang="SR">Potpisao je urednik Njuzvika.</span></p>

  <p class="MsoNormal"><span class="calibre1" xml:lang="SR">On prelista ostatak papira.</span></p>

  <p class="MsoNormal"><span class="calibre1" xml:lang="SR">"CBS, NBC, CNN, Vol Strit Džornal, Čikago Tribjun, i London Tajms, svi jedva čekaju da vide Primu."</span></p>

  <p class="MsoNormal"><span class="calibre1" xml:lang="SR">Polin je sedla, bez reči.</span></p>

  <p class="MsoNormal"><span class="calibre1" xml:lang="SR">Taner je pobesneo toliko, da je jedva bio u stanju da govori.</span></p>

  <p class="MsoNormal"><span class="calibre1" xml:lang="SR">"Šta se, do đavola, dešava?" Zatim zasta. "One kučke!"</span></p>

  <p class="MsoNormal"><span class="calibre1" xml:lang="SR">***</span></p>

  <p class="MsoNormal"><span class="calibre1" xml:lang="SR">U Internet kafeu Irma, Dijana je žurno radila na računaru. Ona pogleda Keli.</span></p>

  <p class="MsoNormal"><span class="calibre1" xml:lang="SR">"Jesmo li nekoga izostavili?" Keli reče:</span></p>

  <p class="MsoNormal"><span class="calibre1" xml:lang="SR">"El, Kosmopoliten, Veniti Fer, Madmoazel, Riders Daj-džest..."</span></p>

  <p class="MsoNormal"><span class="calibre1" xml:lang="SR">Dijana se nasmeja.</span></p>

  <p class="MsoNormal"><span class="calibre1" xml:lang="SR">"Mislim da je to sve. Nadam se da Kingsli ima dobrog organizatora. Imaće veliku žurku."</span></p>

  <p class="MsoNormal"><span class="calibre1" xml:lang="SR">***</span></p>

  <p class="MsoNormal"><span class="calibre1" xml:lang="SR">Vins Karbaljo uzbuđeno pogleda Grejs Sidel.</span></p>

  <p class="MsoNormal"><span class="calibre1" xml:lang="SR">"Vi poznajete Keli?'</span></p>

  <p class="MsoNormal"><span class="calibre1" xml:lang="SR">"Oh, da", reče Grejs. "Pa ona je jedna od najpoznatijih manekenki sveta."</span></p>

  <p class="MsoNormal"><span class="calibre1" xml:lang="SR">Liee Vinsa Karbalja se ozari.</span></p>

  <p class="MsoNormal"><span class="calibre1" xml:lang="SR">"Gde je sad?"</span></p>

  <p class="MsoNormal"><span class="calibre1" xml:lang="SR">Grejs ga pogleda iznenađeno.</span></p>

  <p class="MsoNormal"><span class="calibre1" xml:lang="SR">"Ne znam. Nisam je upoznala."</span></p>

  <p class="MsoNormal"><span class="calibre1" xml:lang="SR">On pocrvene.</span></p>

  <p class="MsoNormal"><span class="calibre1" xml:lang="SR">"Rekoste da je znate."</span></p>

  <p class="MsoNormal"><span class="calibre1" xml:lang="SR">"Mislila sam - nju svi znaju. Vrlo je poznata. Zar nije lepa?"</span></p>

  <p class="MsoNormal"><span class="calibre1" xml:lang="SR">"I nemate pojma gde se nalazi?"</span></p>

  <p class="MsoNormal"><span class="calibre1" xml:lang="SR">Grejs se zamisli, pa reče:</span></p>

  <p class="MsoNormal"><span class="calibre1" xml:lang="SR">"Imam jednu ideju, ali čudilo bi me da je to zaista ona. Videla sam da se neka žena slična njoj jutros ukrcala u autobus, ali neko poznat poput nje verovatno bi putovao limuzinom. Bila je u društvu..."</span></p>

  <p class="MsoNormal"><span class="calibre1" xml:lang="SR">"Koji je to autobus bio?"</span></p>

  <p class="MsoNormal"><span class="calibre1" xml:lang="SR">"Za Vermont. Šta mislite, je li stvarno bila ona?"</span></p>

  <p class="MsoNormal"><span class="calibre1" xml:lang="SR">"Ne. Hvala."</span></p>

  <p class="MsoNormal"><span class="calibre1" xml:lang="SR">Vins Karbaljo žurno izađe.</span></p>

  <p class="MsoNormal"><span class="calibre1" xml:lang="SR">***</span></p>

  <p class="MsoNormal"><span class="calibre1" xml:lang="SR">Taner odbaci gomilu faksova i elektronske pošte na pod i okrenu se Polini.</span></p>

  <p class="MsoNormal"><span class="calibre1" xml:lang="SR">"Znaš li šta su te kučke uradile? Ne možemo dozvoliti da bilo ko vidi Primu." On se zamisli za jedan dugi trenutak. "Mislim da će Prima slučajno eksplodirati dan uoči okupljanja."</span></p>

  <p class="MsoNormal"><span class="calibre1" xml:lang="SR">Polin ga za trenutak pogleda, pa se osmehnu.</span></p>

  <p class="MsoNormal"><span class="calibre1" xml:lang="SR">"Prima 2."</span></p>

  <p class="MsoNormal"><span class="calibre1" xml:lang="SR">Taner klimnu glavom.</span></p>

  <p class="MsoNormal"><span class="calibre1" xml:lang="SR">"Tako je, Možemo poći na put oko sveta i, kad god budemo spremni, otići na Tamou i uključiti Primu 2."</span></p>

  <p class="MsoNormal"><span class="calibre1" xml:lang="SR">Iz interfona se začu glas Keti Ordonez. Zvučala je izbezumljeno. Uključila se u Tanerovu kancelariju.</span></p>

  <p class="MsoNormal"><span class="calibre1" xml:lang="SR">"Gospodine Kingsli, telefoni zvone kao da su poludeli. Njujork Tajms, Vašingion Post i Lari King čekaju da vas čuju."</span></p>

  <p class="MsoNormal"><span class="calibre1" xml:lang="SR">"Kažite im da sam na sastanku." Taner se okrenu Polini. "Treba da se izgubimo odavde." On potapša Endrua po ramenu. "Endru, hajde sa nama."</span></p>

  <p class="MsoNormal"><span class="calibre1" xml:lang="SR">"Idem, Tancru."</span></p>

  <p class="MsoNormal"><span class="calibre1" xml:lang="SR">Njih troje su otpešačili do zgrade od crvene cigle.</span></p>

  <p class="MsoNormal"><span class="calibre1" xml:lang="SR">"Endru, ti treba da uradiš nešto vrlo važno."</span></p>

  <p class="MsoNormal"><span class="calibre1" xml:lang="SR">"Sve što hoćeš", reče Endru.</span></p>

  <p class="MsoNormal"><span class="calibre1" xml:lang="SR">Taner ih povede kroz zgradu od crvene cigle, do Prime. Tu se okrenu Endruu.</span></p>

  <p class="MsoNormal"><span class="calibre1" xml:lang="SR">"Ovde ćeš to da uradiš. Princeza i ja sad moramo da odemo, ali ti treba da isključiš ovaj računar u šest sati. Jednostavno je." Pokaza mu. "Vidiš li ovo crveno dugmeŠ.'"</span></p>

  <p class="MsoNormal"><span class="calibre1" xml:lang="SR">Endru klimnu glavom.</span></p>

  <p class="MsoNormal"><span class="calibre1" xml:lang="SR">"Vidim ga."</span></p>

  <p class="MsoNormal"><span class="calibre1" xml:lang="SR">"Treba samo u šest sati, da ga pritisneš tri puta. Tri puta. Možeš li to da zapamtiš?"</span></p>

  <p class="MsoNormal"><span class="calibre1" xml:lang="SR">Endru reče:</span></p>

  <p class="MsoNormal"><span class="calibre1" xml:lang="SR">"Da, Taneru. Šest sati. Tri puta."</span></p>

  <p class="MsoNormal"><span class="calibre1" xml:lang="SR">"Dobro. Vidimo se posle"</span></p>

  <p class="MsoNormal"><span class="calibre1" xml:lang="SR">Taner i Polin pođoše napolje.</span></p>

  <p class="MsoNormal"><span class="calibre1" xml:lang="SR">Endru pogleda za njima.</span></p>

  <p class="MsoNormal"><span class="calibre1" xml:lang="SR">"Ne vodite me sa sobom?"</span></p>

  <p class="MsoNormal"><span class="calibre1" xml:lang="SR">"Ne, Ostani tu i samo zapamti: Šest sati, tri puta."</span></p>

  <p class="MsoNormal"><span class="calibre1" xml:lang="SR">"Zapamtiću."</span></p>

  <p class="MsoNormal"><span class="calibre1" xml:lang="SR">Kada su izašli, Polin reče:</span></p>

  <p class="MsoNormal"><span class="calibre1" xml:lang="SR">"Šta ako zaboravi?"</span></p>

  <p class="MsoNormal"><span class="calibre1" xml:lang="SR">Taner se nasmeja.</span></p>

  <p class="MsoNormal"><span class="calibre1" xml:lang="SR">"Nije važno. Podesio sam automatsku eksploziju u šest sati. Samo sam hteo da se osiguram da on tada bude tu."</span></p>

  <p class="MsoNormal"></p>

  <p class="MsoNormal"></p>
</body>
</html>
