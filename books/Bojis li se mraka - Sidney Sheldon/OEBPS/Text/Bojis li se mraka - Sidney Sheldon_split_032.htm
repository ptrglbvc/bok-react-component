<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <meta content="Microsoft Word 12 (filtered)" name="Generator"/>
    <title>Непознато</title>
    <meta http-equiv="Content-Type" content="text/html; charset=utf-8"/>
  <link href="../../stylesheet.css" type="text/css" rel="stylesheet"/>
<link href="../../page_styles.css" type="text/css" rel="stylesheet"/>
</head>
  <body class="calibre">
  <h1 class="calibre8" id="calibre_pb_32"><span class="calibre11"><span class="calibre19" xml:lang="SR">DVADESETO POGLAVLJE</span></span></h1>

  <p class="MsoNormal"><span class="calibre1" xml:lang="SR">U bifeu preko puta direkcije KIG, Dijana Stivens i Keli Haris sedele su u jednom separeu u uglu. Keli je čekala da Dijana progovori. Dijana nije bila sigurna kako da počne. Pitala se da li da jednostavno pita: <i class="calibre13">Kakva se to užasna stvar desila vašem suprugu, gospoĐo Haris? Je li ubijen, kao i Ričard?</i></span></p>

  <p class="MsoNormal"><span class="calibre1" xml:lang="SR">Keli nestrpljivo reče:</span></p>

  <p class="MsoNormal"><span class="calibre1" xml:lang="SR">"Pa? Kazali ste da hoćete da razgovarate sa mnom o mom mužu. Koliko ste poznavali Marka?"</span></p>

  <p class="MsoNormal"><span class="calibre1" xml:lang="SR">"Nisam ga poznavala, ali..."</span></p>

  <p class="MsoNormal"><span class="calibre1" xml:lang="SR">Keli je bila besna.</span></p>

  <p class="MsoNormal"><span class="calibre1" xml:lang="SR">"Kazali ste da..."</span></p>

  <p class="MsoNormal"><span class="calibre1" xml:lang="SR">"Kazala sam da želim da razgovaram o njemu."</span></p>

  <p class="MsoNormal"><span class="calibre1" xml:lang="SR">Keli ustade.</span></p>

  <p class="MsoNormal"><span class="calibre1" xml:lang="SR">"Nemam ja vremena za ovo, gospođo." Ona pođe odatle.</span></p>

  <p class="MsoNormal"><span class="calibre1" xml:lang="SR">"Stanite! čini mi se da obe imamo isti problem i možda bismo mogle da pomognemo jedna drugoj."</span></p>

  <p class="MsoNormal"><span class="calibre1" xml:lang="SR">Keli stade,</span></p>

  <p class="MsoNormal"><span class="calibre1" xml:lang="SR">"O čemu to pričate?"</span></p>

  <p class="MsoNormal"><span class="calibre1" xml:lang="SR">"Molim vas, sedite."</span></p>

  <p class="MsoNormal"><span class="calibre1" xml:lang="SR">Keli se nerado vrati na svoje sedište u separeu.</span></p>

  <p class="MsoNormal"><span class="calibre1" xml:lang="SR">"Kažite."</span></p>

  <p class="MsoNormal"><span class="calibre1" xml:lang="SR">"Htela sam da vas pitam da li..."</span></p>

  <p class="MsoNormal"><span class="calibre1" xml:lang="SR">Prišao im je kelner sa jelovnikom.</span></p>

  <p class="MsoNormal"><span class="calibre1" xml:lang="SR">"Šta bi dame želele?"</span></p>

  <p class="MsoNormal"><i class="calibre17"><span class="calibre1" xml:lang="SR">Da odem odavde</span></i><span class="calibre1" xml:lang="SR">, pomisli Keli, rekavši:</span></p>

  <p class="MsoNormal"><span class="calibre1" xml:lang="SR">"Ništa."</span></p>

  <p class="MsoNormal"><span class="calibre1" xml:lang="SR">Dijana reče:</span></p>

  <p class="MsoNormal"><span class="calibre1" xml:lang="SR">"Dve kafe, molim vas."</span></p>

  <p class="MsoNormal"><span class="calibre1" xml:lang="SR">Keli pogleda Dijanu i nervozno reče:</span></p>

  <p class="MsoNormal"><span class="calibre1" xml:lang="SR">"Meni čaj."</span></p>

  <p class="MsoNormal"><span class="calibre1" xml:lang="SR">"Da, gospođo." Kelner se udalji. Dijana reče:</span></p>

  <p class="MsoNormal"><span class="calibre1" xml:lang="SR">"Mislim da vi i ja..."</span></p>

  <p class="MsoNormal"><span class="calibre1" xml:lang="SR">Prekide je jedna devojčica, koja je prišla njihovom stolu i obratila se Keli:</span></p>

  <p class="MsoNormal"><span class="calibre1" xml:lang="SR">"Mogu li dobiti vaš autogram?" Keli je pogleda.</span></p>

  <p class="MsoNormal"><span class="calibre1" xml:lang="SR">"Znaš li ko sam ja?"</span></p>

  <p class="MsoNormal"><span class="calibre1" xml:lang="SR">"Ne, ali mama kaže da ste poznati." Keli reče:</span></p>

  <p class="MsoNormal"><span class="calibre1" xml:lang="SR">"Nisam."</span></p>

  <p class="MsoNormal"><span class="calibre1" xml:lang="SR">"Oh."</span></p>

  <p class="MsoNormal"><span class="calibre1" xml:lang="SR">Gledale su devojčicu dok je odlazila, a Dijana zbunjeno pogleda Keli.</span></p>

  <p class="MsoNormal"><span class="calibre1" xml:lang="SR">"Da li bi trebalo da ja znam ko ste?"</span></p>

  <p class="MsoNormal"><span class="calibre1" xml:lang="SR">"Ne." Keli zatim dodade svrsishosno: "I ne volim da mi se nametljivci petljaju u život. O čemu se ovde uopšte radi, gospođo Stivens."</span></p>

  <p class="MsoNormal"><span class="calibre1" xml:lang="SR">"Dijana, molim vas. čula sam da se vašem suprugu desilo nešto ružno i..."</span></p>

  <p class="MsoNormal"><span class="calibre1" xml:lang="SR">"Da, ubijen je."</span></p>

  <p class="MsoNormal"><span class="calibre1" xml:lang="SR">"I moj suprug je ubijen. A obojica su radili za KIG.'' Keli nestrpljivo reče:</span></p>

  <p class="MsoNormal"><span class="calibre1" xml:lang="SR">"Je li? Pa, kao i hiljade drugih ljudi. Ako se dvoje od njih prehladi, da li biste to nazvali epidemijom'?" Dijana se nagnu napred.</span></p>

  <p class="MsoNormal"><span class="calibre1" xml:lang="SR">"Čujte, ovo je važno. Pre svega..." Keli je prekide usred reči:</span></p>

  <p class="MsoNormal"><span class="calibre1" xml:lang="SR">"Izvinite. Nisam raspoložena da to slušam."</span></p>

  <p class="MsoNormal"><span class="calibre1" xml:lang="SR">Ona uze svoju tašnu.</span></p>

  <p class="MsoNormal"><span class="calibre1" xml:lang="SR">"Nisam ni ja raspoložena da pričam o tome", odseče Dijana, "ali moglo bi biti vrlo..."</span></p>

  <p class="MsoNormal"><span class="calibre1" xml:lang="SR">Dijanin glas odjednom odjeknu kroz bife.</span></p>

  <p class="MsoNormal"><span class="calibre1" xml:lang="SR">U sobi su bila četiri muškarca...</span></p>

  <p class="MsoNormal"><span class="calibre1" xml:lang="SR">Dijana i Keli se, iznenađene, okrenuše prema zvuku. Dijanin glas se začuo iz televizora iznad šanka. Bila je na stolici za svedoke, u sudnici. <i class="calibre13">..Jedan od njih je bio u stolici, vezan. Gospodin Altijeri kao da ga je ispitivao, a preostala dvojica su stajala pored njega. Gospodin. Altijeri je izvadio pištolj, viknuo nešto i - pucao tom čoveku u glavu.'</i></span></p>

  <p class="MsoNormal"><span class="calibre1" xml:lang="SR">Na ekranu se pojavi spiker:</span></p>

  <p class="MsoNormal"><i class="calibre17"><span class="calibre1" xml:lang="SR">’To je bila Dijana Stivens, na svedočenju u suđenju za ubistvo optuženom šefu mafije, Entoniju Altijeriju. Porota je upravo donela odluku da on nije kriv.’</span></i></p>

  <p class="MsoNormal"><span class="calibre1" xml:lang="SR">Dijana je sedela, zapanjena.</span></p>

  <p class="MsoNormal"><span class="calibre1" xml:lang="SR">"Nije kriv?"</span></p>

  <p class="MsoNormal"><i class="calibre17"><span class="calibre1" xml:lang="SR">Entoni Altijeri je optužen da je ubio jednog od svojih ljudi pre gotovo dve godine. U prkos svedočenju Dijane Stivens, porota je bila naklonjena svedocima koji su joj protivrečili.</span></i></p>

  <p class="MsoNormal"><span class="calibre1" xml:lang="SR">Keli je raširenih očiju zurila u televizor. Na stolici se pojavio novi svedok.</span></p>

  <p class="MsoNormal"><span class="calibre1" xml:lang="SR">Džejk Rubinštajn ga upita:</span></p>

  <p class="MsoNormal"><i class="calibre17"><span class="calibre1" xml:lang="SR">Doktore Rasel, da li imate praksu u Njujorku?</span></i></p>

  <p class="MsoNormal"><i class="calibre17"><span class="calibre1" xml:lang="SR">Ne. Radim samo u Bostonu.</span></i></p>

  <p class="MsoNormal"><i class="calibre17"><span class="calibre1" xml:lang="SR">Da li ste dotičnog dana lečili gospodina Altijerija?</span></i></p>

  <p class="MsoNormal"><i class="calibre17"><span class="calibre1" xml:lang="SR">Da. Oko devet sati pre podne, zadržao sam ga na posmatranjn ceo dan.</span></i></p>

  <p class="MsoNormal"><i class="calibre17"><span class="calibre1" xml:lang="SR">Znači, on 14. oktobra nije mogao biti u Njujorkn?</span></i></p>

  <p class="MsoNormal"><i class="calibre17"><span class="calibre1" xml:lang="SR">Ne.</span></i></p>

  <p class="MsoNormal"><span class="calibre1" xml:lang="SR">Na ekranu se pojavi još jedan svedok:</span></p>

  <p class="MsoNormal"><i class="calibre17"><span class="calibre1" xml:lang="SR">Gospodine da li biste nam rekli svoje zanimanje?</span></i></p>

  <p class="MsoNormal"><i class="calibre17"><span class="calibre1" xml:lang="SR">Ja sam upravnik hotela Boston Park.</span></i></p>

  <p class="MsoNormal"><i class="calibre17"><span class="calibre1" xml:lang="SR">Da li ste radili 14. oktobra koji je ovde u pitanju?</span></i></p>

  <p class="MsoNormal"><i class="calibre17"><span class="calibre1" xml:lang="SR">Da, radio sam.</span></i></p>

  <p class="MsoNormal"><i class="calibre17"><span class="calibre1" xml:lang="SR">Da li se bilo šta neobično dogodilo tog dana?</span></i></p>

  <p class="MsoNormal"><i class="calibre17"><span class="calibre1" xml:lang="SR">Da. Primio sam hitan poziv iz gornjeg apartmana, da odmah pošaljem lekara.</span></i></p>

  <p class="MsoNormal"><i class="calibre17"><span class="calibre1" xml:lang="SR">Šta se zatim dogodilo?</span></i></p>

  <p class="MsoNormal"><i class="calibre17"><span class="calibre1" xml:lang="SR">Pozvao sam doktora Džozefa Rasela i on je odmah došao. Otišli smo u gornji apartman, da pregleda jednog gosta, Entoniju Altijerija.</span></i></p>

  <p class="MsoNormal"><i class="calibre17"><span class="calibre1" xml:lang="SR">Šta ste tamo videli?</span></i></p>

  <p class="MsoNormal"><i class="calibre17"><span class="calibre1" xml:lang="SR">Gospodina Altijerija, koji je ležao na podu. Pomislio sam da će umreti u našem hotelu.</span></i></p>

  <p class="MsoNormal"><span class="calibre1" xml:lang="SR">Dijana je prebledela.</span></p>

  <p class="MsoNormal"><span class="calibre1" xml:lang="SR">"Lažu", reče promuklo. "Obojica."</span></p>

  <p class="MsoNormal"><span class="calibre1" xml:lang="SR">Ispitan je i Entoni Altijeri. Izgledao je slabašno i bolesno.</span></p>

  <p class="MsoNormal"><i class="calibre17"><span class="calibre1" xml:lang="SR">Planirate li nešto u bliskoj budućnosti, gospodine Altijeri?</span></i></p>

  <p class="MsoNormal"><i class="calibre17"><span class="calibre1" xml:lang="SR">Sada, kad je pravda pobedila, smiriću se neko vreme.</span></i> <span class="calibre1" xml:lang="SR">Altijeri se bledo srneškao: <i class="calibre13">Možda ću vratiti neke stare dugove.</i></span></p>

  <p class="MsoNormal"><span class="calibre1" xml:lang="SR">Keli je bila zapanjena. Okrenu se Dijani.</span></p>

  <p class="MsoNormal"><span class="calibre1" xml:lang="SR">"Vi ste svedočili protiv njega?"</span></p>

  <p class="MsoNormal"><span class="calibre1" xml:lang="SR">"Da. Videla sam kako ubija..."</span></p>

  <p class="MsoNormal"><span class="calibre1" xml:lang="SR">Keli drhtavim rukama proli malo čaja i obori slanik.</span></p>

  <p class="MsoNormal"><span class="calibre1" xml:lang="SR">"Idem ja odavde."</span></p>

  <p class="MsoNormal"><span class="calibre1" xml:lang="SR">"Zbog čega ste tako nervozni?"</span></p>

  <p class="MsoNormal"><span class="calibre1" xml:lang="SR">"Zbog čega sam nervozna? Pokušali ste vođu mafije da pošaljete u zatvor, a on je oslobođen i hoće da vrati nekoliko starih dugova, i pitate zašto sam ja nervozna? Vi treba da budete nervozni." Keli ustade i baci nešto novca na sto. "Ja ću platiti račun. Vi bolje čuvajte novac za put, gospođo Stivens."</span></p>

  <p class="MsoNormal"><span class="calibre1" xml:lang="SR">"..Stanite! Nismo razgovarale o našim muževima ni..."</span></p>

  <p class="MsoNormal"><span class="calibre1" xml:lang="SR">"Zaboravite." Keli pođe prema vratima, a Dijana protiv volje za njom.</span></p>

  <p class="MsoNormal"><span class="calibre1" xml:lang="SR">"Mislim da preterujete''. uzvrati Dijana. "Zaista?"</span></p>

  <p class="MsoNormal"><span class="calibre1" xml:lang="SR">Kada su stigle do vrata. Keli reče:</span></p>

  <p class="MsoNormal"><span class="calibre1" xml:lang="SR">"Ne shvatam kako možete bili toliko glupi, da..."</span></p>

  <p class="MsoNormal"><span class="calibre1" xml:lang="SR">Neki starac, ulazeći na štakama, okliznu se i poče da pada. Keli se u tom trenutku učini da je u Parizu, a da pada Mark, i ona se sagnu da ga zadrži; istovremeno i Dijana se pokrenu da ga uhvati. U tom trenutku, sa druge strane ulice odjeknuše dva pucnja, a meci udariše u zid, gde su žene trenutak ranije stajale. Pucnjevi istog trena vratiše Keli u stvarnost. Nalazila se na Menhetnu, gde je upravo popila čaj sa jednom luđakinjom.</span></p>

  <p class="MsoNormal"><span class="calibre1" xml:lang="SR">"Bože moj!" uzviknu Dijana. "Mi..."</span></p>

  <p class="MsoNormal"><span class="calibre1" xml:lang="SR">"Ovo nije trenutak za molitvu. Gubimo se odavde!"</span></p>

  <p class="MsoNormal"><span class="calibre1" xml:lang="SR">Keli izgura Dijanu do ivičnjaka, gde ih je Kolin čekao. On otvori vrata, a Keli i Dijana upadoše na zadnje sedište.</span></p>

  <p class="MsoNormal"><span class="calibre1" xml:lang="SR">"Kakva je to buka?" upita Kolin.</span></p>

  <p class="MsoNormal"><span class="calibre1" xml:lang="SR">Njih dve su samo sedele, šćućurivši se na sedištu, nesposobne da progovore. Naposletku Keli reče:</span></p>

  <p class="MsoNormal"><span class="calibre1" xml:lang="SR">"To, ovaj, mora da je pukao neki auspuh." Okrenuše se prema Dijani, koja je pokušavala da se sabere. "Nadam se da ne preterujem'', reče sarkastično. "Odbaciću vas. Gde živite?"</span></p>

  <p class="MsoNormal"><span class="calibre1" xml:lang="SR">Dijana duboko udahnu vazduh i reče Kolinu svoju adresu. Dve žene vozile su se bez reči, uzdrmane svim što se upravo desilo.</span></p>

  <p class="MsoNormal"><span class="calibre1" xml:lang="SR">Kad su se kola zaustavila ispred njene zgrade, Dijana se okrenu Keli.</span></p>

  <p class="MsoNormal"><span class="calibre1" xml:lang="SR">"Hoćete li da uđete? Malo sam nervozna. Imam osećaj da bi još nešto moglo da se desi."</span></p>

  <p class="MsoNormal"><span class="calibre1" xml:lang="SR">Keli ljubazno reče:</span></p>

  <p class="MsoNormal"><span class="calibre1" xml:lang="SR">"I ja imam sličan osećaj, ali neće se desiti meni. Doviđenja, gospođo Stivens."</span></p>

  <p class="MsoNormal"><span class="calibre1" xml:lang="SR">Dijana za trenutak pogleda Keli i htede nešto da kaže, ali samo odmahnu glavom i izađe iz kola.</span></p>

  <p class="MsoNormal"><span class="calibre1" xml:lang="SR">Keli je gledala za Dijanom, koja uđe u predvorje zgrade i pođe uz stepenište, do svog stana na prvom spratu. Keli odahnu sa olakšanjem.</span></p>

  <p class="MsoNormal"><span class="calibre1" xml:lang="SR">Kolin upita:</span></p>

  <p class="MsoNormal"><span class="calibre1" xml:lang="SR">"Gde biste želeli da idete, gospođo Haris?"</span></p>

  <p class="MsoNormal"><span class="calibre1" xml:lang="SR">"Natrag, u hotel. Koline, i..."</span></p>

  <p class="MsoNormal"><span class="calibre1" xml:lang="SR">Iz zgrade se začu prodoran krik. Keli se u trenutku ukoči, pa otvori vrata i otrča unutra. Dijana je ostavila vrata svog stana širom otvorena. Stajala je na sredini prostorije i drhtala.</span></p>

  <p class="MsoNormal"><span class="calibre1" xml:lang="SR">"Šta se desilo?" upita Keli.</span></p>

  <p class="MsoNormal"><span class="calibre1" xml:lang="SR">"Neko... neko je provalio ovde. Ričardova aktentašna je ostala ovde, na stolu, a sad je nema. Bila je puna njegovih dokumenata. A njegova burma nije ni dirnuta."</span></p>

  <p class="MsoNormal"><span class="calibre1" xml:lang="SR">Keli nervozno pogleda okolo.</span></p>

  <p class="MsoNormal"><span class="calibre1" xml:lang="SR">"Pozovite policiju."</span></p>

  <p class="MsoNormal"><span class="calibre1" xml:lang="SR">"Da." Dijana se seti kartice koju joj je detektiv Grinberg ostavio na stolu u predsoblju. Ode do njega i uze je. Minut kasnije, zatražila je:</span></p>

  <p class="MsoNormal"><span class="calibre1" xml:lang="SR">"Detektiva Erla Grinberga, molim vas."</span></p>

  <p class="MsoNormal"><span class="calibre1" xml:lang="SR">Kratko je sačekala.</span></p>

  <p class="MsoNormal"><span class="calibre1" xml:lang="SR">"Ovde Grinberg."</span></p>

  <p class="MsoNormal"><span class="calibre1" xml:lang="SR">"Detektive Grinberg, ovde Dijana Stivens. Nešto se desilo. Pomislila sam, možete li da dođete kod mene i... Hvala vam." Dijana duboko udahnu vazduh i okrenu se prema Keli. "Doći će. Ako vam ne smeta da sačekate dok..."</span></p>

  <p class="MsoNormal"><span class="calibre1" xml:lang="SR">"Ne smeta mi. To je vaš problem. Neću da učestvujem u njemu. A mogli ste da pomenete i da je neko upravo pokušao da vas ubije. Ja odlazim za Pariz. Doviđenja, gospođo Stivens."</span></p>

  <p class="MsoNormal"><span class="calibre1" xml:lang="SR">Dijana je gledala kako Keli izlazi i odlazi do limuzine.</span></p>

  <p class="MsoNormal"><span class="calibre1" xml:lang="SR">"Kuda?" upita je Kolin.</span></p>

  <p class="MsoNormal"><span class="calibre1" xml:lang="SR">"Natrag u hotel, molim vas."</span></p>

  <p class="MsoNormal"><span class="calibre1" xml:lang="SR">Tamo će biti bezbedna.</span></p>

  <p class="MsoNormal"></p>

  <p class="MsoNormal"></p>
</body>
</html>
