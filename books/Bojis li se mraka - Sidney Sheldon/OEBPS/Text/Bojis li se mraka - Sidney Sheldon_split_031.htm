<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <meta content="Microsoft Word 12 (filtered)" name="Generator"/>
    <title>Непознато</title>
    <meta http-equiv="Content-Type" content="text/html; charset=utf-8"/>
  <link href="../../stylesheet.css" type="text/css" rel="stylesheet"/>
<link href="../../page_styles.css" type="text/css" rel="stylesheet"/>
</head>
  <body class="calibre">
  <h1 class="calibre8" id="calibre_pb_31"><span class="calibre11"><span class="calibre19" xml:lang="SR">DEVETNAESTO POGLAVLJE</span></span></h1>

  <p class="MsoNormal"><span class="calibre1" xml:lang="SR">Reči su odjekivale u glavi Dijane Stivens:</span></p>

  <p class="MsoNormal"><i class="calibre17"><span class="calibre1" xml:lang="SR">’Ovde je Ron Džons. Samo bih hteo da vas izvestim da smo postupili po vašim uputstvima. tačno onako, kako je vaša sekretarica kazala... Kremirali smo telo vašeg supruga pre jedan sat.’</span></i></p>

  <p class="MsoNormal"><span class="calibre1" xml:lang="SR">Kako su mogli u mrtvačnici tako da pogreše? Da li je moguće da ih je, izgubljena u svom bolu, nazvala i tražila da kremiraju Ričarda? Nikako. A sekretaricu nije imala. Sve to zvuči besmisleno. Neko od njih je nešto pogrešno razumeo i zamenio Ričardovo ime sa nekim sličnim.</span></p>

  <p class="MsoNormal"><span class="calibre1" xml:lang="SR">Predali su joj urnu sa Ričardovim pepelom. Dijana je stajala i zurila u nju. Da li je Ričard zaista tu? Da li je njegov smeh unutra? Ruke koje su je privlačile... tople usne koje su se spuštale na njene... um koji je bio tako bistar i šarmantan... glas, koji je govorio „volim te"... jesu li svi njegovi snovi, strasti i još hiljadu dragih stvari u toj maloj urni?</span></p>

  <p class="MsoNormal"><span class="calibre1" xml:lang="SR">Dijanine misli prekide zvonjava telefona.</span></p>

  <p class="MsoNormal"><span class="calibre1" xml:lang="SR">"Gospođo Stivens?"</span></p>

  <p class="MsoNormal"><span class="calibre1" xml:lang="SR">"Da."</span></p>

  <p class="MsoNormal"><span class="calibre1" xml:lang="SR">"Ovde kancelarija Tanera Kingslija. Gospodin Kingsli bi želeo da zakažemo kada biste došli da se vidite</span></p>

  <p class="MsoNormal"><span class="calibre1" xml:lang="SR">sa njim."</span></p>

  <p class="MsoNormal"><span class="calibre1" xml:lang="SR">To je bilo pre dva dana, a Dijana je sada ušla u KIG i prilazila prijemnom pultu. Devojka za pultom je upita:</span></p>

  <p class="MsoNormal"><span class="calibre1" xml:lang="SR">"Mogu li vam pomoći?"</span></p>

  <p class="MsoNormal"><span class="calibre1" xml:lang="SR">"Ja sam Dijana Stivens. Imam zakazano kod Tanera Kingslija."</span></p>

  <p class="MsoNormal"><span class="calibre1" xml:lang="SR">"Oh, gospođa Stivcns! Svima nam je toliko žao zbog gospodina Stivensa. Kakva tragedija. Strašno.'' Dijana proguta knedlu.</span></p>

  <p class="MsoNormal"><span class="calibre1" xml:lang="SR">"Da."</span></p>

  <p class="MsoNormal"><span class="calibre1" xml:lang="SR">Taner je razgovarao sa Retrom Tajler.</span></p>

  <p class="MsoNormal"><span class="calibre1" xml:lang="SR">"..Očekuju me dva sastanka. Hajde da oba snimimo."</span></p>

  <p class="MsoNormal"><span class="calibre1" xml:lang="SR">"Da. gospodine."</span></p>

  <p class="MsoNormal"><span class="calibre1" xml:lang="SR">Pomoćnica izađe. Interfon zazuja.</span></p>

  <p class="MsoNormal"><span class="calibre1" xml:lang="SR">"Gospođa Stivens je došla kod vas, gospodine Kingsli."</span></p>

  <p class="MsoNormal"><span class="calibre1" xml:lang="SR">Taner pritisnu jedno od dugmadi na elektronskoj tabli na svom stolu i na jednom od TV ekrana na zidu pojavi se Dijana Stivens. Plava kosa joj je bila podignuta pozadi u punđu, a na sebi je imala belu suknju sa tamnoplavim prugama i belu bluzu. Bila je bleda.</span></p>

  <p class="MsoNormal"><span class="calibre1" xml:lang="SR">"Pustite je unutra, molim vas." Dijana se pojavila na vratima i on ustade da je pozdravi. "Hvala vam što ste došli, gospođo Stivens."</span></p>

  <p class="MsoNormal"><span class="calibre1" xml:lang="SR">Dijana klimnu glavom.</span></p>

  <p class="MsoNormal"><span class="calibre1" xml:lang="SR">"Dobro jutro.''</span></p>

  <p class="MsoNormal"><span class="calibre1" xml:lang="SR">"..Sedite, molim vas." Dijana sede na stolicu ispred njegovog stola. "Nema potrebe da govorim koliko smo svi bili šokirani brutalnim ubistvom vašeg supruga. Budite sigurni da će oni koji su odgovorni za to biti privedeni pravdi što je pre moguće."</span></p>

  <p class="MsoNormal"><span class="calibre1" xml:lang="SR">Pepeo...</span></p>

  <p class="MsoNormal"><span class="calibre1" xml:lang="SR">"Ako vam ne smeta, postavio bih vam nekoliko pitanja."</span></p>

  <p class="MsoNormal"><span class="calibre1" xml:lang="SR">"Da?"</span></p>

  <p class="MsoNormal"><span class="calibre1" xml:lang="SR">"Da li je vaš suprug često sa vama razgovarao o svom poslu?"</span></p>

  <p class="MsoNormal"><span class="calibre1" xml:lang="SR">Dijana odmahnu glavom.</span></p>

  <p class="MsoNormal"><span class="calibre1" xml:lang="SR">"Ne baš. To je bio zaseban deo našeg zajedničkog života, jer se ticao tehnike."</span></p>

  <p class="MsoNormal"><span class="calibre1" xml:lang="SR">U sobi za nadzor, u istom hodniku, Retra Tajler je uključila aparat za prepoznavanje glasa, analizator stresa u glasu i video-rekorder, i snimala prizor u Tanerovoj kancelariji.</span></p>

  <p class="MsoNormal"><span class="calibre1" xml:lang="SR">"Znam koliko vam mora biti teško da razgovarate o tome", reče Taner, "ali šta znate o povezanosti svog supruga sa drogom?"</span></p>

  <p class="MsoNormal"><span class="calibre1" xml:lang="SR">Dijana ga je gledala, suviše zapanjena da bi progovorila. Naposletku dođe do glasa.</span></p>

  <p class="MsoNormal"><span class="calibre1" xml:lang="SR">"Šta... šta me to pitate? Ričard nikada ne bi prihvatio ništa što ima veze sa drogom."</span></p>

  <p class="MsoNormal"><span class="calibre1" xml:lang="SR">"Gospođo Stivens, policija je u njegovom džepu našla preteću poruku mafije..."</span></p>

  <p class="MsoNormal"><span class="calibre1" xml:lang="SR">Pomisao da je Ričard bio umešan u nešto sa drogom bila joj je nezamisliva. Da li je bilo moguće da on ima neki tajni deo života, za koji ona nije znala? Ne, ne i ne. Dijani srce poče jače da udara i ona oseti kako joj krv nadire u lice. <i class="calibre13">Ubili su ga da bi kaznili mene</i>, pomisli.</span></p>

  <p class="MsoNormal"><span class="calibre1" xml:lang="SR">"Gospodine Kingsli, Ričard nije..."</span></p>

  <p class="MsoNormal"><span class="calibre1" xml:lang="SR">Tanerov glas je bio saosećajan, ali istovremeno i odlučan.</span></p>

  <p class="MsoNormal"><span class="calibre1" xml:lang="SR">"Žao mi je što vas stavljam u ovu situaciju, ali nameravam do kraja da istražim šta se dogodilo vašem suprugu."</span></p>

  <p class="MsoNormal"><i class="calibre17"><span class="calibre1" xml:lang="SR">Ja sam kraj</span></i><span class="calibre1" xml:lang="SR">, pomisli Dijana tužno. <i class="calibre13">Mene tražite</i>. <i class="calibre13">Ričard je poginuo jer sam ja svedočila protiv Altijerija.</i></span></p>

  <p class="MsoNormal"><span class="calibre1" xml:lang="SR">Počela je da diše ubrzano. Taner Kingsli ju je gledao. Zatim reče:</span></p>

  <p class="MsoNormal"><span class="calibre1" xml:lang="SR">"Neću vas zadržavati, gospođo Stivens. Vidim koliko ste uznemireni. Razgovaraćemo opet, kasnije. Možda ćete se setiti nečega. Ako vam padne na pamet bilo šta, sto bi moglo pomoći, molim vas da me nazovete." Taner posegnu u fioku i izvadi reljefnu vizitkartu. "Ovde imate broj mog privatnog mobilnog telefona. Možete me nazvati u bilo koje doba dana ili noći."</span></p>

  <p class="MsoNormal"><span class="calibre1" xml:lang="SR">Dijana uze karticu. Na njoj su bili samo Tanerovo ime i broj. Ona zatim ustade, drhtavih nogu.</span></p>

  <p class="MsoNormal"><span class="calibre1" xml:lang="SR">"Žao mi je što sam morao da vas provedem kroz ovo. A sada, ako mogu išta da učinim za vas, na usluzi sam vam."</span></p>

  <p class="MsoNormal"><span class="calibre1" xml:lang="SR">Dijana je jedva bila u stanju da govori.</span></p>

  <p class="MsoNormal"><span class="calibre1" xml:lang="SR">"Hvala vam. Ja... hvala vam."</span></p>

  <p class="MsoNormal"><span class="calibre1" xml:lang="SR">Okrenula se i ukočeno izašla iz kancelarije.</span></p>

  <p class="MsoNormal"><span class="calibre1" xml:lang="SR">Prolazeći pored prijemnog pulta, Dijana ču službenicu kako govori:</span></p>

  <p class="MsoNormal"><span class="calibre1" xml:lang="SR">"Da sam sujeverna, pomislila bih da je neko ukleo KIG. Sad i vaš suprug, gospođo Haris. Svi smo bili šokirani kada smo čuli za taj užasni događaj. Strašno je tako umreti."</span></p>

  <p class="MsoNormal"><span class="calibre1" xml:lang="SR">Te reči Dijani zazvučaše zloslutno blisko. Šta se desilo mužu te žene? Dijana se okrenu da vidi kome se službenica obraća. Bila je to jedna crnkinja zapanjujuće lepote, u crnim pantalonama i svilenom džemperu uz vrat. Na prstu je imala veliki, smaragdni prsten i dijamantsku burmu. Dijana odjednom pomisli da mora da razgovara sa njom.</span></p>

  <p class="MsoNormal"><span class="calibre1" xml:lang="SR">Dijana htede da joj priđe, ali Tanerova sekretarica je preduhitri. "Gospodin Kingsli će vas sada primiti."</span></p>

  <p class="MsoNormal"><span class="calibre1" xml:lang="SR">Dijana je gledala kako Keli Haris ulazi u Tanerovu kancelariju.</span></p>

  <p class="MsoNormal"><span class="calibre1" xml:lang="SR">Taner ustade da pozdravi Keli.</span></p>

  <p class="MsoNormal"><span class="calibre1" xml:lang="SR">"Hvala vam što ste došli, gospodo Haris. Jeste li prijatno leteli?"</span></p>

  <p class="MsoNormal"><span class="calibre1" xml:lang="SR">"Da, hvala."</span></p>

  <p class="MsoNormal"><span class="calibre1" xml:lang="SR">"Da li biste nešto popili? Kafu ili...'' Keli odmahnu glavom. "Znam koliko vam je sada teško, gospođo Haris, ali moram da vam postavim nekoliko pitanja."</span></p>

  <p class="MsoNormal"><span class="calibre1" xml:lang="SR">U nadzornoj sobi, Retra Tajler je, snimajući prizor, gledala Keli na TV ekranu.</span></p>

  <p class="MsoNormal"><span class="calibre1" xml:lang="SR">"Da li ste bili bliski sa svojim suprugom?" pitao je Taner.</span></p>

  <p class="MsoNormal"><span class="calibre1" xml:lang="SR">"Vrlo."</span></p>

  <p class="MsoNormal"><span class="calibre1" xml:lang="SR">"Da li biste rekli da je bio iskren prema vama?"</span></p>

  <p class="MsoNormal"><span class="calibre1" xml:lang="SR">Keli ga pogleda ne shvatajući.</span></p>

  <p class="MsoNormal"><span class="calibre1" xml:lang="SR">"Nismo imali tajni. Mark je bio najiskrenije, najotvorenije ljudsko biće koje sam ikada upoznala. On..." Keli nije mogla da nastavi.</span></p>

  <p class="MsoNormal"><span class="calibre1" xml:lang="SR">"Je li vam često pričao o poslu?"</span></p>

  <p class="MsoNormal"><span class="calibre1" xml:lang="SR">"Ne. Markov posao je bio vrlo komplikovan. Nismo mnogo pričali o tome."</span></p>

  <p class="MsoNormal"><span class="calibre1" xml:lang="SR">"Jeste li vi i Mark imali mnogo ruskih prijatelja?"</span></p>

  <p class="MsoNormal"><span class="calibre1" xml:lang="SR">Keli ga pogleda zbunjeno.</span></p>

  <p class="MsoNormal"><span class="calibre1" xml:lang="SR">"Gospodine Kingsli, ne shvatam čemu ova pitanja..."</span></p>

  <p class="MsoNormal"><span class="calibre1" xml:lang="SR">"Da li vam je suprug pomenuo da će dobiti neki veliki posao i zaraditi veliki novac?"</span></p>

  <p class="MsoNormal"><span class="calibre1" xml:lang="SR">Keli poče da se nevira.</span></p>

  <p class="MsoNormal"><span class="calibre1" xml:lang="SR">"Nije. Da je to očekivao, Mark bi mi i rekao."</span></p>

  <p class="MsoNormal"><span class="calibre1" xml:lang="SR">"Da li vam je Mark pominjao Olgu?"</span></p>

  <p class="MsoNormal"><span class="calibre1" xml:lang="SR">Keli odjednom oseti strepnju.</span></p>

  <p class="MsoNormal"><span class="calibre1" xml:lang="SR">"Gospodine Kingsli, o čemu se tačno ovde radi?"</span></p>

  <p class="MsoNormal"><span class="calibre1" xml:lang="SR">"Pariška policija je u džepu vašeg supruga našla poruku. U njoj je pomenuta nagrada za neku informaciju, a potpisana je sa Volim te, Olga."</span></p>

  <p class="MsoNormal"><span class="calibre1" xml:lang="SR">Keli je bila zapanjena.</span></p>

  <p class="MsoNormal"><span class="calibre1" xml:lang="SR">"Ja... ne znam šta..."</span></p>

  <p class="MsoNormal"><span class="calibre1" xml:lang="SR">"Ali kazali ste da je o svemu pričao sa vama?"</span></p>

  <p class="MsoNormal"><span class="calibre1" xml:lang="SR">"Jeste, ali..."</span></p>

  <p class="MsoNormal"><span class="calibre1" xml:lang="SR">"Prema onome što smo mi saznali, vaš suprug je očito bio imao nešto sa tom ženom i..."</span></p>

  <p class="MsoNormal"><span class="calibre1" xml:lang="SR">"Ne!" Keli je ustala. "Vi ne pričate o mom Marku. Kazala sam vam da među nama nije bilo tajni."</span></p>

  <p class="MsoNormal"><span class="calibre1" xml:lang="SR">"Sem tajne koja je, kakva god bila, izazvala smrt vašeg supruga." Keli odjednom oseti slabost.</span></p>

  <p class="MsoNormal"><span class="calibre1" xml:lang="SR">"Vi... moraćete da me izvinite, gospodine Kingsli. Ne osećam se dobro."</span></p>

  <p class="MsoNormal"><span class="calibre1" xml:lang="SR">Taner odmah poče da se povlači.</span></p>

  <p class="MsoNormal"><span class="calibre1" xml:lang="SR">"Shvatam. Želim da vam pognem na svaki način." Zatim izvadi, svoju reljefnu vizitkartu. "Na ovaj broj možete me dobiti u bilo koje doba dana, gospođo Haris."</span></p>

  <p class="MsoNormal"><span class="calibre1" xml:lang="SR">Keli, kimnu glavom, nesposobna da odgovori, naslepo izađe iz kancelarije.</span></p>

  <p class="MsoNormal"><span class="calibre1" xml:lang="SR">Dok je izlazila iz zgrade, u Kelinom umu je vrilo. Ko je Olga, šta je Mark radio sa Rusima? Zašto bi..."</span></p>

  <p class="MsoNormal"><span class="calibre1" xml:lang="SR">"Oprostite. Gospođa Haris?"</span></p>

  <p class="MsoNormal"><span class="calibre1" xml:lang="SR">Keli se okrenu.</span></p>

  <p class="MsoNormal"><span class="calibre1" xml:lang="SR">Da?"</span></p>

  <p class="MsoNormal"><span class="calibre1" xml:lang="SR">Ispred zgrade je stajala jedna zgodna plavuša.</span></p>

  <p class="MsoNormal"><span class="calibre1" xml:lang="SR">"Ja sam Dijana Stivens. Htela bih da razgovaram sa vama. Preko puta ima jedan bife i možemo..."</span></p>

  <p class="MsoNormal"><span class="calibre1" xml:lang="SR">"Izvinite. Ja... sad ne mogu da razgovaram." Keli pođe dalje.</span></p>

  <p class="MsoNormal"><span class="calibre1" xml:lang="SR">"O vašem suprugu."</span></p>

  <p class="MsoNormal"><span class="calibre1" xml:lang="SR">Keli stade u mestu i okrenu se.</span></p>

  <p class="MsoNormal"><span class="calibre1" xml:lang="SR">"O Marku? Šta o njemu?"</span></p>

  <p class="MsoNormal"><span class="calibre1" xml:lang="SR">"Možemo li da razgovaramo negde, gde je mirnije?"</span></p>

  <p class="MsoNormal"><span class="calibre1" xml:lang="SR">***</span></p>

  <p class="MsoNormal"><span class="calibre1" xml:lang="SR">U Tanerovoj kancelariji, iz interfona se začu slas sekretarice.</span></p>

  <p class="MsoNormal"><span class="calibre1" xml:lang="SR">"Gospodin Hajolt je ovde."</span></p>

  <p class="MsoNormal"><span class="calibre1" xml:lang="SR">"Pustite ga unutra." Trenutak kasnije, Taner ga pozdravi. "Dobar dan Džone "</span></p>

  <p class="MsoNormal"><span class="calibre1" xml:lang="SR">"Dobar? Dan je paklen, Taneru. Izgleda da nam ljude u kompaniji redom ubijaju. Šta se to, do đavola, dešava?"</span></p>

  <p class="MsoNormal"><span class="calibre1" xml:lang="SR">"To mi pokušavamo da otkrijemo. Ne verujem da je smrt troje naših ljudi samo slučajnost. Neko pokušava da okrnji ugled kompanije, al, biće otkriveni i zaustavljeni. Policija je pristala da sarađuie sa nama, a ja sam poslao ljude da istraže kuda su se u zadnje vreme kretali naši ubijeni ljudi. Voleo bih da čuješ dva razgovora, koje sam snimio. To su udovice Ričarda Stivensa i Marka Hansa. Jesi li spreman?"</span></p>

  <p class="MsoNormal"><span class="calibre1" xml:lang="SR">"..Pusti."</span></p>

  <p class="MsoNormal"><span class="calibre1" xml:lang="SR">"Ovo je Dijana Stivens," Taner pritisnu dugme i snimak njegovog razgovora sa Dijanom Stivens pojavi se na ekranu. Na desnoj strani ekrana video se grafikon, čija je linija išla gore-dole dok je Dijana govorila.</span></p>

  <p class="MsoNormal"><i class="calibre17"><span class="calibre1" xml:lang="SR">Šta znate o povezanosti svog supruga sa drogom?</span></i></p>

  <p class="MsoNormal"><i class="calibre17"><span class="calibre1" xml:lang="SR">Šta... sta me to pitate? Ričard nikada ne bi prihvatio ništa, što ima veze sa drogom.</span></i></p>

  <p class="MsoNormal"><span class="calibre1" xml:lang="SR">Slika grafikona ostala je nepomična.</span></p>

  <p class="MsoNormal"><span class="calibre1" xml:lang="SR">Taner pritisnu dugme za brzo premotavanje.</span></p>

  <p class="MsoNormal"><span class="calibre1" xml:lang="SR">"Ovo je supruga Marka Harisa, čiji je muž bio gurnut ili je pao sa vrha Ajfelove kule."</span></p>

  <p class="MsoNormal"><i class="calibre17"><span class="calibre1" xml:lang="SR">Da li vam je Mark pominjao Olgu?</span></i></p>

  <p class="MsoNormal"><i class="calibre17"><span class="calibre1" xml:lang="SR">Gospodine Kingsli, o čemu se u stvari ovde radi?</span></i></p>

  <p class="MsoNormal"><i class="calibre17"><span class="calibre1" xml:lang="SR">Pariška policija je u džepu vašeg supruga našla poruku. U Njoj je pomenuta nagrada za neku informaciju, a potpisana je sa „Volim te, Olga".</span></i></p>

  <p class="MsoNormal"><i class="calibre17"><span class="calibre1" xml:lang="SR">Ja... ne znam šta...</span></i></p>

  <p class="MsoNormal"><i class="calibre17"><span class="calibre1" xml:lang="SR">Prema onome što smo mi saznali, vaš suprug je očito bio imao nešto sa tom ženom i...</span></i></p>

  <p class="MsoNormal"><i class="calibre17"><span class="calibre1" xml:lang="SR">Ne! Vi ne pričate o mom Marku. Kazala sam vam da među nama nije bilo tajni.</span></i></p>

  <p class="MsoNormal"><span class="calibre1" xml:lang="SR">Linije na grafikonu bile su mirne. Kelina slika nestade.</span></p>

  <p class="MsoNormal"><span class="calibre1" xml:lang="SR">"Kakva je ono linija na ekranu?" upita Džon Hajolt.</span></p>

  <p class="MsoNormal"><span class="calibre1" xml:lang="SR">"To je CVSA, analizator stresa u glasu. Registruje mikro-drhtaje u ljudskom glasu. Ako subjekat laže, modulacije audio-frekvencija rastu.</span></p>

  <p class="MsoNormal"><span class="calibre1" xml:lang="SR">Umetničko delo. Nisu mu potrebne žice, kao detektoru laži. Ubeđen sam</span></p>

  <p class="MsoNormal"><span class="calibre1" xml:lang="SR">da su obe žene govorile istinu. Moraju biti zaštićene."</span></p>

  <p class="MsoNormal"><span class="calibre1" xml:lang="SR">Džon Hajolt se namršti.</span></p>

  <p class="MsoNormal"><span class="calibre1" xml:lang="SR">"Kako to misliš? Zaštićene od čega?"</span></p>

  <p class="MsoNormal"><span class="calibre1" xml:lang="SR">"Mislim da su u opasnosti, jer podsvesno znaju više nego što misle da znaju. Obe su bile bliske sa muževima. Ubeđen sam da je negde moralo biti rečeno nešto što im u tom trenutku nije bilo važno, ali im je ostalo u podsvesti. Ima šansi da će se, ako počnu da razmišljaju, setiti šta je to. Od tog trenutka životi će im biti u opasnosti, jer ko god da im je pobio muževe, možda planira da pobije i njih. Pobrinuću se da im se ništa ne desi."</span></p>

  <p class="MsoNormal"><span class="calibre1" xml:lang="SR">"Daćeš da ih prate?"</span></p>

  <p class="MsoNormal"><span class="calibre1" xml:lang="SR">"To je bilo juče, Džone. Danas je to elektronska oprema. Staviću stan Stivensove pod nadzor kamere, telefone, mikrofone, sve. Upotrebićemo svu raspoloživu tehnologiju da ih zaštitimo. Ako iko pokuša da ih napadne, mi ćemo to odmah znati."</span></p>

  <p class="MsoNormal"><span class="calibre1" xml:lang="SR">Džon Hajolt se za trenutak zamisli.</span></p>

  <p class="MsoNormal"><span class="calibre1" xml:lang="SR">"Šta je sa Keli Haris?"</span></p>

  <p class="MsoNormal"><span class="calibre1" xml:lang="SR">"U hotelu je. Nažalost, nismo uspeli da uđemo u njen apartman, da ga pripremimo. Ali moji ljudi paze spolja, iz hola, i ako se pojavi neki problem oni će ga srediti." Taner je zastao. "Hoću da KIG ponudi nagradu od pet miliona dolara za hapšenje..."</span></p>

  <p class="MsoNormal"><span class="calibre1" xml:lang="SR">"Stani malo, Taneru", zaustavi ga Džon Hajolt. "To nije potrebno. Rešićemo to i..."</span></p>

  <p class="MsoNormal"><span class="calibre1" xml:lang="SR">"Dobro. Ako KIG to ne uradi, ja ću lično ponuditi nagradu od pet miliona dolara. Moje ime se poistovećuje sa nazivom kompanije." Glas mu otvrdnu. "Hoću da, ko god bio iza ovoga, bude uhvaćen."</span></p>

  <p class="MsoNormal"></p>

  <p class="MsoNormal"></p>

  <p class="MsoNormal"></p>
</body>
</html>
