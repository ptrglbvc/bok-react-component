<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <meta content="Microsoft Word 12 (filtered)" name="Generator"/>
    <title>Непознато</title>
    <meta http-equiv="Content-Type" content="text/html; charset=utf-8"/>
  <link href="../../stylesheet.css" type="text/css" rel="stylesheet"/>
<link href="../../page_styles.css" type="text/css" rel="stylesheet"/>
</head>
  <body class="calibre">
  <h2 class="calibre10" id="calibre_pb_57"><span class="calibre11"><span class="calibre20" xml:lang="SR">Pariz, Francuska</span></span></h2>

  <p class="MsoNormal"><span class="calibre1" xml:lang="SR">La Tur Monpamas je kula od čelika i stakla, visine 210 metara. U njoj je vrilo kao u košnici i bila je puna kancelarija u kojima se nešto radilo. Keli je prva stigla na pedeset šesti sprat, gde se nalaze bar i restoran. Ivon je stigla petnaest minuta kasnije, mnogo se izvinjavajući.</span></p>

  <p class="MsoNormal"><span class="calibre1" xml:lang="SR">Keli ju je srela samo nekoliko puta, ali dobro je se sećala. Ivon je bila damica prijatnog lica. Mark je često pričao Keli koliko je efikasna.</span></p>

  <p class="MsoNormal"><span class="calibre1" xml:lang="SR">"Hvala što si došla", reče joj Keli.</span></p>

  <p class="MsoNormal"><span class="calibre1" xml:lang="SR">"Učinila bih sve što mogu. Gospodin Haris je bio tako fin čovek. Svi u kancelariji su ga voleli. Nismo mogli da poverujemo kad smo čuli šta se desilo."</span></p>

  <p class="MsoNormal"><span class="calibre1" xml:lang="SR">"O tome bih htela da razgovaramo, Ivon. Ti si pet godina radila za mog muža?"</span></p>

  <p class="MsoNormal"><span class="calibre1" xml:lang="SR">"Da."</span></p>

  <p class="MsoNormal"><span class="calibre1" xml:lang="SR">"I verovatno si ga dobro upoznala?"</span></p>

  <p class="MsoNormal"><span class="calibre1" xml:lang="SR">"Oh, jesam."</span></p>

  <p class="MsoNormal"><span class="calibre1" xml:lang="SR">"Jesi li u poslednjih nekoliko meseci primetila bilo šta neobično? Mislim, neku pramenu u ponašanju ili razgovoru?''</span></p>

  <p class="MsoNormal"><span class="calibre1" xml:lang="SR">Ivon je izbegavala njen pogled.</span></p>

  <p class="MsoNormal"><span class="calibre1" xml:lang="SR">"Nisam sigurna... Mislim..."</span></p>

  <p class="MsoNormal"><span class="calibre1" xml:lang="SR">Keli je ohrabri:</span></p>

  <p class="MsoNormal"><span class="calibre1" xml:lang="SR">"Šta god sad rekla, ne može mu naškoditi. A meni bi moglo pomoći da shvatim šta se dogodilo." Keli se spremi da postavi sledeće pitanje. "Da li je ikada pominjao Olgu?"</span></p>

  <p class="MsoNormal"><span class="calibre1" xml:lang="SR">Ivon je zbunjeno pogleda.</span></p>

  <p class="MsoNormal"><span class="calibre1" xml:lang="SR">"Olgu? Ne."</span></p>

  <p class="MsoNormal"><span class="calibre1" xml:lang="SR">"I ne znaš ko je ona?"</span></p>

  <p class="MsoNormal"><span class="calibre1" xml:lang="SR">"Nemam pojma."</span></p>

  <p class="MsoNormal"><span class="calibre1" xml:lang="SR">Keli oseti olakšanje. Nagnu se napred.</span></p>

  <p class="MsoNormal"><span class="calibre1" xml:lang="SR">"Ivon, da li ti meni nešto prećutkuješ?"</span></p>

  <p class="MsoNormal"><span class="calibre1" xml:lang="SR">"Pa..."</span></p>

  <p class="MsoNormal"><span class="calibre1" xml:lang="SR">Kelner priđe njihovom stolu:</span></p>

  <p class="MsoNormal3"><span class="calibre1" xml:lang="SR">"Bonjour, mesdames. Bienvenue au Ciel de Paris. Je m'appelle Jacques Brion. Notre chef de cuisine a prepare quelques specialites pour le dejeuner d'aujourd'hui. Avez-vous fait votre choix?"</span></p>

  <p class="MsoNormal4"><span class="calibre21" xml:lang="SR">"Oui, monsieur. Nous avons choisi le Chateaubriand pour deux."*<a class="calibre15" href="../Text/Bojis%20li%20se%20mraka%20-%20Sidney%20Sheldon_split_067.htm#_edn9" id="_ednref9" title=""><span class="MsoEndnoteReference"><span class="MsoEndnoteReference"><span class="calibre16" xml:lang="SR">[9]</span></span></span></a></span></p>

  <p class="MsoNormal"><span class="calibre1" xml:lang="SR">Kada se kelner udaljio, Keli pogleda Ivon.</span></p>

  <p class="MsoNormal"><span class="calibre1" xml:lang="SR">"Počela si da govoriš..."</span></p>

  <p class="MsoNormal"><span class="calibre1" xml:lang="SR">"Pa, nekoliko dana pre nego što će poginuti, gospodin Haris je bio vrlo nervozan. Tražio je da mu obezbedim avionsku kartu za Vašington."</span></p>

  <p class="MsoNormal"><span class="calibre1" xml:lang="SR">"Znam. Mislila sam da je to običan službeni put."</span></p>

  <p class="MsoNormal"><span class="calibre1" xml:lang="SR">"Ne. Mislim da je to bilo nešto vrlo nesvakidašnje, nešto hitno."</span></p>

  <p class="MsoNormal"><span class="calibre1" xml:lang="SR">"Imaš li pojma o čemu se radilo?"</span></p>

  <p class="MsoNormal"><span class="calibre1" xml:lang="SR">"Ne. Sve je odjednom postalo vrlo tajanstveno. To je sve što znam."</span></p>

  <p class="MsoNormal"><span class="calibre1" xml:lang="SR">Keli je još sat vremena postavljala Ivoni pitanja, ali ona imala da doda više ništa, sem primedbe da je Mark primao neke telefonske pozive. Pošto su završile ručak. Keli reče:</span></p>

  <p class="MsoNormal"><span class="calibre1" xml:lang="SR">"Ivon, želela bih da ovaj susret ostane među nama."</span></p>

  <p class="MsoNormal"><span class="calibre1" xml:lang="SR">"Ne brinite za to, gospođo Haris. Neću reći nikom živom." Ivon ustade. "Moram da se vratim na posao." Usne joj zadrhtaše. "Ali nikada više neće biti isti..."</span></p>

  <p class="MsoNormal"><span class="calibre1" xml:lang="SR">"Hvala ti, Ivon."</span></p>

  <p class="MsoNormal"><i class="calibre17"><span class="calibre1" xml:lang="SR">Koga je Mark trebalo da vidi u Vašingtonu?</span></i> <span class="calibre1" xml:lang="SR">pitala se Keli. A sem toga, bili su tu i neki neuobičajeni telefonski pozivi iz Nemačke, Denvera i Njujorka.</span></p>

  <p class="MsoNormal"><span class="calibre1" xml:lang="SR">Keli se spusti liftom u predvorje.</span></p>

  <p class="MsoNormal"><i class="calibre17"><span class="calibre1" xml:lang="SR">Nazvaću Dijanu, da čujem šta je ona otkrila. Možda</span></i><span class="calibre1" xml:lang="SR">, misli joj behu prekinute.</span></p>

  <p class="MsoNormal"><span class="calibre1" xml:lang="SR">Kada je stigla do ulaza u zgradu, Keli ih ugleda. Dvojica krupnih muškaraca, po jedan sa obe strane vrata. Oni je pogledaše, pa se isceriše jedan drugome. Keli nije znala ni za kakav drugi izlaz u blizini.</span></p>

  <p class="MsoNormal"><i class="calibre17"><span class="calibre1" xml:lang="SR">Da li me je Ivon odala?</span></i> <span class="calibre1" xml:lang="SR">pomisli.</span></p>

  <p class="MsoNormal"><span class="calibre1" xml:lang="SR">Njih dvojica pođoše prema Keli, grubo gurajući ljude koji su ulazili i izlazili iz zgrade. Keli se izbezumljeno osvrnu oko sebe i stisnu uz zid. Rukom udari u nešto čvrsto. Ona pogleda, pa, dok su se ona dvojica približavala, uze mali čekić učvršen za hidrant na zidu i razbi staklo, a kroz zgradu se razleže signal za požar.</span></p>

  <p class="MsoNormal"><span class="calibre1" xml:lang="SR">Keli vrisnu:</span></p>

  <p class="MsoNormal"><span class="calibre1" xml:lang="SR">"Požar! Požar!"</span></p>

  <p class="MsoNormal"><span class="calibre1" xml:lang="SR">U istom trenutku nastade panika. Ljudi počeše da istrčavaju iz kancelarija, prodavnica i restorana, žureći prema izlazu. U roku od par sekundi, hodnik je bio zakrčen i svi su se gurali da što pre izađu. Ona dvojica pokušavala su da nađu Keli u gužvi. Kada su se najzad probili do mesta na kome su je videli poslednji put, ona je već nestala.</span></p>

  <p class="MsoNormal"><span class="calibre1" xml:lang="SR">***</span></p>

  <p class="MsoNormal"><span class="calibre1" xml:lang="SR">Rokendorf restoran se počeo puniti.</span></p>

  <p class="MsoNormal"><span class="calibre1" xml:lang="SR">"Čekala sam prijateljicu,"objasni Dijana Gregu Holideju, zgodnom muškarcu koga je pozvala za svoj sto. "Izgleda da nije mogla da dođe."</span></p>

  <p class="MsoNormal"><span class="calibre1" xml:lang="SR">"Šteta. Jeste li u Berlinu turistički?"</span></p>

  <p class="MsoNormal"><span class="calibre1" xml:lang="SR">"Da."</span></p>

  <p class="MsoNormal"><span class="calibre1" xml:lang="SR">"Grad je lep. Ja sam srećno oženjen, inače bih vam se ponudio za vodiča! Ali ima nekoliko izvrsnih obilazaka Berlina, koje mogu da vam preporučim."</span></p>

  <p class="MsoNormal"><span class="calibre1" xml:lang="SR">"To bi bilo lepo", reče Dijana odsutno. Pogleda prema ulazu. Ona dvojica su izlazila. Čekaće je napolju. Bilo je vreme da ona nešto učini. "U stvari", reče Dijana, "ja sam tu sa grupom." Pogleda na sat. "I već me čekaju. Ako vam ne bi bilo teško, da me ispratite do taksija..."</span></p>

  <p class="MsoNormal"><span class="calibre1" xml:lang="SR">"Nikako."</span></p>

  <p class="MsoNormal"><span class="calibre1" xml:lang="SR">Nekoliko trenutaka kasnije, izlazili su kroz vrata. Dijana oseti duboko olakšanje. Ona dvojica bi je možda napali samu, ali sumnjala je da će je napasti kada je pored nje muškarac. To bi privuklo previše pažnje.</span></p>

  <p class="MsoNormal"><span class="calibre1" xml:lang="SR">Kada su Dijana i Greg izašli napolje, njih dvojice nije bilo na vidiku. Ispred restorana stajao je taksi, a iza njega bio parkiran jedan mercedes.</span></p>

  <p class="MsoNormal"><span class="calibre1" xml:lang="SR">Dijana reče:</span></p>

  <p class="MsoNormal"><span class="calibre1" xml:lang="SR">"Drago mi je da smo se upoznali, gospodine Holideje."</span></p>

  <p class="MsoNormal"><span class="calibre1" xml:lang="SR">Holidej se osmehnu i uhvati je za ruku, tako jako da ona oseti strahovit bol.</span></p>

  <p class="MsoNormal"><span class="calibre1" xml:lang="SR">Ona ga iznenađeno pogleda.</span></p>

  <p class="MsoNormal"><span class="calibre1" xml:lang="SR">"Šta...?"</span></p>

  <p class="MsoNormal"><span class="calibre1" xml:lang="SR">"Zašto ne pođemo kolima?" reče on tiho, povukavši Dijanu prema mercedesu. Steže je još jače.</span></p>

  <p class="MsoNormal"><span class="calibre1" xml:lang="SR">"Ne, neću da..."</span></p>

  <p class="MsoNormal"><span class="calibre1" xml:lang="SR">Kada su stigli do kola, Dijana vide da ona dvojica iz restorana sede unutra, na prednjim sedištima. Ona, prestravljena shvati šta se desilo, i obuze je užas.</span></p>

  <p class="MsoNormal"><span class="calibre1" xml:lang="SR">"Molim vas", reče, „nemojte. Ja..." Oseti kako je on gura u kola. Greg Holidej sede pored Dijane i zatvori vrata.</span></p>

  <p class="MsoNormal"><span class="calibre1" xml:lang="SR">Kada su se kola uključila u gust saobraćaj, Dijanu poče da obuzima histerija,</span></p>

  <p class="MsoNormal"><span class="calibre1" xml:lang="SR">"Molim..."</span></p>

  <p class="MsoNormal"><span class="calibre1" xml:lang="SR">Greg Holidej je pogleda i osmehnu se ohrabrujući je.</span></p>

  <p class="MsoNormal"><span class="calibre1" xml:lang="SR">"Možete da se opustite. Neću vas povrediti. Obećavam vam da ćete do sutra otputovati kući." On posegnu u platneni džep na poleđini vozačevog sedišta i izvadi injekciju. Daću vam injekciju. Bezopasna je. Uspavaće vas na par sati."</span></p>

  <p class="MsoNormal"><span class="calibre1" xml:lang="SR">Pruži ruku prema Dijaninom ručnom zglobu.</span></p>

  <p class="MsoNormal"><span class="calibre1" xml:lang="SR">"Scheisse!" dreknu vozač.</span></p>

  <p class="MsoNormal"><span class="calibre1" xml:lang="SR">Jedan pešak je odjednom istrčao ispred mercedesa i vozač je morao da nagazi kočnicu da ga ne bi udario, na što njegovi putnici nisu bili spremni. Holidej udari glavom u metalni okvir naslona za glavu. On, ošamućen, pokuša da se ispravi i sedne. Zatim dreknu na vozača:</span></p>

  <p class="MsoNormal"><span class="calibre1" xml:lang="SR">"Šta..."</span></p>

  <p class="MsoNormal"><span class="calibre1" xml:lang="SR">Dijana instinktivno dohvati Holidejevu ruku sa injekcijom, okrenu zglob i zari iglu u njegovo telo. Holidej je pogleda, šokiran.</span></p>

  <p class="MsoNormal"><span class="calibre1" xml:lang="SR">"Ne!" kriknu on.</span></p>

  <p class="MsoNormal"><span class="calibre1" xml:lang="SR">Dijana je, sa sve većim užasom, gledala kako se Holidej koči, grči i kolabira. Umro je u roku od nekoliko sekundi. Dvojica sa prednjih sedišta okrenuše se, da vide šta se dešava. Dijana izlete iz kola i neku sekundu kasnije uđe u taksi koji je išao u suprotnom smeru.</span></p>

  <p class="MsoNormal"></p>

  <p class="MsoNormal"></p>
</body>
</html>
