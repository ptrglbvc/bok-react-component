<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <meta content="Microsoft Word 12 (filtered)" name="Generator"/>
    <title>Непознато</title>
    <meta http-equiv="Content-Type" content="text/html; charset=utf-8"/>
  <link href="../../stylesheet.css" type="text/css" rel="stylesheet"/>
<link href="../../page_styles.css" type="text/css" rel="stylesheet"/>
</head>
  <body class="calibre">
  <h1 class="calibre8" id="calibre_pb_35"><span class="calibre11"><span class="calibre19" xml:lang="SR">DVADESETTREĆE POGLAVLJE</span></span></h1>

  <p class="MsoNormal"><i class="calibre17"><span class="calibre1" xml:lang="SR">Hari Flint će se pobrinuti za žene</span></i><span class="calibre1" xml:lang="SR">, pomisli Taner zadovoljno. Flint ga nikada nije izneverio. Taneru je bilo zabavno na koji način je Flint ušao u njegov život.</span></p>

  <p class="MsoNormal"><span class="calibre1" xml:lang="SR">Pre nekoliko godina, njegov brat Endru, otelotvorEnje melema za okrvavljena srca celog sveta, otvorio je posrednu kuću za tek puštene robijaše, da bi im pomogao da se priviknu na civilni život; da bi im zatim nalazio posao.</span></p>

  <p class="MsoNormal"><span class="calibre1" xml:lang="SR">Taner je imao praktičnije planove za te ljude, jer je bio ubeđen da ne postoji nešto kao bivši prestupnik. Preko privatnih kanala dobio je informaciju iznutra o biografijama nedavno oslobađanih zatvorenika, pa su oni sa kvalifikacijama koje su potrebne Taneru iz posredne kuće odlazili direktno kod njega, da izvršavaju ono što je on nazivao osetljivim privatnim zadacima.</span></p>

  <p class="MsoNormal"><span class="calibre1" xml:lang="SR">Sredio je da bivši prestupnik Vins Karbaljo dođe da radi za KIG. Karbaljo je bio krupan čovek neuredne brade i prodornih, plavih očiju. Imao je debeo zatvorski dosije. Suđeno mu je za ubistvo. Dokazi protiv njega bili su nepobitni, ali jedan od porotnika tvrdoglavo je glasao za oslobađajuću presudu, tako da je porota na kraju bila neodlučna. Samo nekoliko ljudi je znalo da je kćerkica tog poprotnika nestala, a umesto nje nađena poruka:</span> <span class="calibre14" xml:lang="SR">Ako budeš ćutao o ovome, sudbina tvoje kćerke je u rukama porote.</span> <span class="calibre1" xml:lang="SR">Taner je cenio ljude poput Karbalja.</span></p>

  <p class="MsoNormal"><span class="calibre1" xml:lang="SR">Taner je čuo i za bivšeg prestupnika po imenu Hari Flint. Detaljno je proučio Flintov život i zaključio da je ovaj savršen za njegove potrebe.</span></p>

  <p class="MsoNormal"><span class="calibre1" xml:lang="SR">Hari Flint je bio rođen u Detroitu, u porodici srednje klase. Otac mu je bio neuspešan trgovac, koji je provodio vreme sedeći kod kuće i gunđajući. Bio je okrutni sadista i uživao da, za najmanji nestašluk, tuče sina lenjirom, kaišem ili bilo čime što mu se nađe pri ruci, kao da batinama može da u sina utuče uspeh kojim bi nadoknadio sopstvenu nesposobnost.</span></p>

  <p class="MsoNormal"><span class="calibre1" xml:lang="SR">Dečakova majka radila je kao manikirka u jednom salonu. Dok je Harijev otac bio tiranin, majka mu je bila predana i slepo odana, tako da je mali Hari odrastajući bio emotivno rastrzan između njih dvoje. Lekari su kazali Harijevoj majci da je suviše stara da bi rađala, pa je ona svoju trudnoću smatrala čudesnom. Kada se Hari rodio, mazila ga je i neprestano grlila, milovala i ljubila, dok naposletku nije Harija ugušila svojom ljubavlju, tokom odrastanja, gadio se dodirivanja.</span></p>

  <p class="MsoNormal"><span class="calibre1" xml:lang="SR">Kada je imao četrnaest godina, u podrumu je uhvatio pacova i izgazio ga. Gledajući kako pacov polako i bolno crkava, Hari Flint je doživeo otkrovenje. Odjednom je shvatio da ima strahovitu moć da oduzme život, da ubije. Osećao se božanski. Bio je svemoćan. Želeći da to ponovo oseti, počeo je da vreba male životinje po komšiluku i one su postajale njegov plen. Nije bilo ničega ličnog ni zlonamernog u tome što je Flint radio. On je samo koristio svoj bogomdani talenat.</span></p>

  <p class="MsoNormal"><span class="calibre1" xml:lang="SR">Ljutite komšije čiji su ljubimci mučeni i ubijani požalili su se vlastima, i postavljena je klopka. Policija je pustila jednog škotskog terijera na travnjak ispred kuće, vezanog da ne bi pobegao. Stavili su travnjak pod prismotru i jedne noći, dok je policija gledala, Hari Flint je prišao životinji. Naterao je psa da zine i počeo da mu gura petardu u usta. Policija je priskočila. Kada su pretresli Harija Flinta, u džepu su mu</span></p>

  <p class="MsoNormal"><span class="calibre1" xml:lang="SR">našli okrvavljen kamen i uzani nož dužine trinaest santimetara. Poslat je na dvanaest meseci u Omladinski centar Čelendžer Memorijal.</span></p>

  <p class="MsoNormal"><span class="calibre1" xml:lang="SR">Nedelju dana pošto je stigao, Flint je napao jednog od ostalih dečaka i opasno ga nagrdio. Psihijatar koji je pregledao Flinta, postavio je dijagnozu: paranoični šizofrenik.</span></p>

  <p class="MsoNormal"><span class="calibre1" xml:lang="SR">"Psihotičan je", upozorio je doktor njegove čuvare. "Budite pažljivi. Sklonite ga od ostalih."</span></p>

  <p class="MsoNormal"><span class="calibre1" xml:lang="SR">Flint je imao petnaest godina kada je pušten uslovno. Nastavio je da ide u školu. Nekoliko njegovih školskih drugova gledalo ga je kao junaka. Počeli su da se bave sitnim kriminalom, kao što su otimanje tašni, džeparenje i krađe po prodavnicama, i Flint im je ubrzo postao vođa.</span></p>

  <p class="MsoNormal"><span class="calibre1" xml:lang="SR">U uličnoj tuči jedna noći, Flint je zaradio ožiljak od noža na uglu usne, zbog čega mu je lice bilo razvučeno u poluosmeh.</span></p>

  <p class="MsoNormal"><span class="calibre1" xml:lang="SR">Odrastajući, dečaci su prešli na krađu kola, provale i pljačke. U jednoj od pljački poginuo je vlasnik prodavnice. Hari Flint je optužen za oružanu pljačku i podsticanje na ubistvo, i osuđen na deset godina zatvora. Bio je najopakiji zatvorenik koga je upravnik ikada video.Nešto</span></p>

  <p class="MsoNormal"><span class="calibre1" xml:lang="SR">u očima Harija Flinta gonilo je ostale zatvorenike da ga ostave na miru.</span></p>

  <p class="MsoNormal"><span class="calibre1" xml:lang="SR">On ih je neprestano terorisao, ali niko se nije usuđivao da ga prijavi.</span></p>

  <p class="MsoNormal"><span class="calibre1" xml:lang="SR">Jednog dana, jedan stražar se, prolazeći pored Flintove ćelije, sa nevericom zagledao unutra. Flintov cimer je ležao na podu u lokvi krvi. Bio je pretučen do smrti. Stražar je pogledao Flinta, na čijem licu je stajao zadovoljan osmeh.</span></p>

  <p class="MsoNormal"><span class="calibre1" xml:lang="SR">"U redu, đubre; iz ovoga se nećeš izvući. Počećemo odmah da ti grejemo stolicu."</span></p>

  <p class="MsoNormal"><span class="calibre1" xml:lang="SR">Flint je, gledajući u njega, polako digao levu ruku. Duboko u nju bio je zariven krvav mesarski nož. Flint je hladno rekao:</span></p>

  <p class="MsoNormal"><span class="calibre1" xml:lang="SR">"Samoodbrana."</span></p>

  <p class="MsoNormal"><span class="calibre1" xml:lang="SR">Zatvorenik iz ćelije preko puta nikada nikome nije rekao da je gledao kako Flint divljački mlati svog cimera na smrt, a zatim ispod dušeka vadi nož i zariva ga u sopstvenu ruku.</span></p>

  <p class="MsoNormal"><span class="calibre1" xml:lang="SR">***</span></p>

  <p class="MsoNormal"><span class="calibre1" xml:lang="SR">Taner je kod Flinta najviše cenio to što ovaj toliko uživa u svom radu. Sećao se kada mu je Flint prvi put pokazao koliko koristan može da bude. Bilo je to tokom jednog hitnog puta u Tokio...</span></p>

  <p class="MsoNormal"><span class="calibre1" xml:lang="SR">Kažite pilotu da upali čelendžer. Idemo u Japan. Biće nas dvojica."</span></p>

  <p class="MsoNormal"><span class="calibre1" xml:lang="SR">Vest je stigla u lošem trenutku, ali trebalo je odmah se pobrinuti za nju, a stvar je bila suviše osetljiva da bi bila poverena bilo kome drugom. Taner je isplanirao da ga Akiro Izo dočeka u Tokiju i da mu rezerviše sobu u hotelu Okura.</span></p>

  <p class="MsoNormal"><span class="calibre1" xml:lang="SR">Dok je avion leteo preko Pacifika, Taner je planirao svoju strategiju. Dok je avion sleteo, on je osmislio pobedničku situaciju.</span></p>

  <p class="MsoNormal"><span class="calibre1" xml:lang="SR">Vožnja od aerodroma Narita trajala je jedan sat, i Taner je bio zadivljen koliko se Tokio neprestano menja. U vreme razvoja i depresija, grad je uvek imao isti, nepromenljiv izeled.</span></p>

  <p class="MsoNormal"><span class="calibre1" xml:lang="SR">Akiro Izo ga je sačekao u restoranu Fumiki Mašimo. Imao je pedesetak godina, mršavu figuru, sedu kosu i svetlo smeđe oči. Ustao je da dočeka Tanera.</span></p>

  <p class="MsoNormal"><span class="calibre1" xml:lang="SR">"Čast mi je da vas upoznam, gospodine Kingsli. Iskreno, bio sam iznenađen kada ste mi se javili. Ne mogu da zamislim razlog zbog koga biste prešli sav ovaj put, da se vidite sa mnom."</span></p>

  <p class="MsoNormal"><span class="calibre1" xml:lang="SR">Taner se osmehnuo.</span></p>

  <p class="MsoNormal"><span class="calibre1" xml:lang="SR">"Nosim dobre vesti, koje su, čini mi se suviše važne da bi se prenosile telefonom. Mislim da ću vas učiniti vrlo srećnim i bogatim čovekom."</span></p>

  <p class="MsoNormal"><span class="calibre1" xml:lang="SR">Akiro Izo ga je radoznalo pogledao.</span></p>

  <p class="MsoNormal"><span class="calibre1" xml:lang="SR">"Je li?"</span></p>

  <p class="MsoNormal"><span class="calibre1" xml:lang="SR">Kelner u beloj bluzi je došao do njihovog stola.</span></p>

  <p class="MsoNormal"><span class="calibre1" xml:lang="SR">"Pre nego što pređemo na posao, zašto ne bismo nešto naručili?"</span></p>

  <p class="MsoNormal"><span class="calibre1" xml:lang="SR">"Kako vi hoćete, gospodine Kingsli. Razumete li se u japansku hranu ili da vam ja naručim?"</span></p>

  <p class="MsoNormal"><span class="calibre1" xml:lang="SR">"Hvala vam. Ja ću naručiti. Volite li suši?"</span></p>

  <p class="MsoNormal"><span class="calibre1" xml:lang="SR">"Da."</span></p>

  <p class="MsoNormal"><span class="calibre1" xml:lang="SR">Taner je pogledao kelnera.</span></p>

  <p class="MsoNormal"><span class="calibre1" xml:lang="SR">"Ja ću hamači-temaki, kaibašim i amu-ebi"</span></p>

  <p class="MsoNormal"><span class="calibre1" xml:lang="SR">Akiro Izo se osmehnuo.</span></p>

  <p class="MsoNormal"><span class="calibre1" xml:lang="SR">"To zvuči dobro." Zatim se okrenuo kelneru. "Ja ću isto."</span></p>

  <p class="MsoNormal"><span class="calibre1" xml:lang="SR">Dok su jeli, Taner je rekao:</span></p>

  <p class="MsoNormal"><span class="calibre1" xml:lang="SR">"Vi radite za vrlo dobru kompaniju, Prvu tokijsku industrijsku grupu."</span></p>

  <p class="MsoNormal"><span class="calibre1" xml:lang="SR">"Hvala vam."</span></p>

  <p class="MsoNormal"><span class="calibre1" xml:lang="SR">"Koliko dugo tu radite9"</span></p>

  <p class="MsoNormal"><span class="calibre1" xml:lang="SR">"Deset godina."</span></p>

  <p class="MsoNormal"><span class="calibre1" xml:lang="SR">"To je dugo." Pogledao je Akira Izoa u oči i rekao: "Možda je vreme da nešto promenite."</span></p>

  <p class="MsoNormal"><span class="calibre1" xml:lang="SR">"Zašto bih to uradio, gospodine Kingsli?"</span></p>

  <p class="MsoNormal"><span class="calibre1" xml:lang="SR">"Zato što ću vam dati ponudu koju ne možete odbiti. Ne znam koliko zarađujete, ali voljan sam da vam ponudim dvostruko, ako napustite taj posao i dođete da radite za KIG."</span></p>

  <p class="MsoNormal"><span class="calibre1" xml:lang="SR">"Gospodine Kingsli, to nije moguće."</span></p>

  <p class="MsoNormal"><span class="calibre1" xml:lang="SR">"Zašto? Ako je u pitanju ugovor, mogu da sredim..."</span></p>

  <p class="MsoNormal"><span class="calibre1" xml:lang="SR">Akiro Izo je spustio svoje štapiće.</span></p>

  <p class="MsoNormal"><span class="calibre1" xml:lang="SR">"Gospodine Kingsli, u Japanu, kompaniju za koju radimo, smatramo familijom. Kada više nismo u stanju da radimo, oni brinu o nama."</span></p>

  <p class="MsoNormal"><span class="calibre1" xml:lang="SR">"Ali novac koji vam nudim..."</span></p>

  <p class="MsoNormal"><span class="calibre1" xml:lang="SR">"Ne. Ai-šia-sei-šin."</span></p>

  <p class="MsoNormal"><span class="calibre1" xml:lang="SR">"Molim?"</span></p>

  <p class="MsoNormal"><span class="calibre1" xml:lang="SR">"To znači da stavljamo odanost iznad novca." Akiro Izo ga je gledao radoznalo. "Zašto ste izabrali mene?"</span></p>

  <p class="MsoNormal"><span class="calibre1" xml:lang="SR">"Zato što sam o vama čuo laskave stvari."</span></p>

  <p class="MsoNormal"><span class="calibre1" xml:lang="SR">"Bojim se da ste veliki put prešli uzalud, gospodine Kingsli. Nikada ne bih napustio Prvu tokijsku industrijsku grupu."</span></p>

  <p class="MsoNormal"><span class="calibre1" xml:lang="SR">"Vredelo je pokušati."</span></p>

  <p class="MsoNormal"><span class="calibre1" xml:lang="SR">"Nećete se ljutiti?"</span></p>

  <p class="MsoNormal"><span class="calibre1" xml:lang="SR">Taner se zavalio u naslon i nasmejao.</span></p>

  <p class="MsoNormal"><span class="calibre1" xml:lang="SR">"Naravno da neću. Voleo bih da su meni svi moji zaposleni odani</span></p>

  <p class="MsoNormal"><span class="calibre1" xml:lang="SR">poput vas." Setio se nečega. "Uzgred, doneo sam mali poklon za vas i vašu porodicu. Moj saradnik će vam ga doneti. Biće u vašem hotelu za oko jedan sat. Zove se Hari Flint."</span></p>

  <p class="MsoNormal"><span class="calibre1" xml:lang="SR">Sobarica je našla telo Akira Izoa obešeno o kuku u ormanu za odeću. Zvanična verzija glasila je: <i class="calibre13">samoubistvo.</i></span></p>

  <p class="MsoNormal"></p>

  <p class="MsoNormal"></p>

  <p class="MsoNormal"></p>

  <p class="MsoNormal"></p>
</body>
</html>
