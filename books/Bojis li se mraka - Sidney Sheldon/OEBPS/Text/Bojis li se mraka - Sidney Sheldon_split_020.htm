<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <meta content="Microsoft Word 12 (filtered)" name="Generator"/>
    <title>Непознато</title>
    <meta http-equiv="Content-Type" content="text/html; charset=utf-8"/>
  <link href="../../stylesheet.css" type="text/css" rel="stylesheet"/>
<link href="../../page_styles.css" type="text/css" rel="stylesheet"/>
</head>
  <body class="calibre">
  <h2 class="calibre10" id="calibre_pb_20"><span class="calibre11"><span class="calibre20" xml:lang="SR">Menhetn, Njujork</span></span></h2>

  <p class="MsoNormal"><span class="calibre1" xml:lang="SR">Šef detektiva sa Menhetna, Frank Bigli, čitao je dosije koji je poslao generalni sekretar Reno, kad Eri Grinberg i Robert Pregicer uđoše u njegovu kancelariju.</span></p>

  <p class="MsoNormal"><span class="calibre1" xml:lang="SR">"Hteli ste da nas vidite, šefe?"</span></p>

  <p class="MsoNormal"><span class="calibre1" xml:lang="SR">"Da. Sedite."</span></p>

  <p class="MsoNormal"><span class="calibre1" xml:lang="SR">Šef Bigli diže jedan papir.</span></p>

  <p class="MsoNormal"><span class="calibre1" xml:lang="SR">"Ovo je obaveštenje koje je jutros stiglo od Interpola." On poče da čita: <i class="calibre13">"Pre šest godina, japanski naučnik po imenu Akiro Izo počinio je samoubistvo obesivši se u svojoj hotelskoj sobi u Tokiju. Gospodin Izo bio je savršeno zdrav, upravo je bio unapređen i, prema izveštajima, pun</i></span></p>

  <p class="MsoNormal"><i class="calibre17"><span class="calibre1" xml:lang="SR">energije."</span></i></p>

  <p class="MsoNormal"><span class="calibre1" xml:lang="SR">"Japan? Kakve veze to ima sa...?"</span></p>

  <p class="MsoNormal"><span class="calibre1" xml:lang="SR">"Dozvoli da nastavim. Pre tri godine, tridesetdvogodišnja švajcarska naučnica Madlen Smit počinila je samoubistvo pustivši gas u svom stanu u Cirihu. Bila je u drugom stanju i pred venčanjem. Prijatelji su tvrdili da nikad nije izgledala srećnije." On pogleda dvojicu detektiva. "U toku poslednja tri dana, Berlinka po imenu Sonja Verbruge udavila se u svojoj kadi. Iste noći, Amerikanac Mark Haris je napravio lastu sa osmatračnice Ajfelove kule. Dan kasnije. Kanađanin po imenu Gari Rejnolds udario je svojom cesnom u planinu kod Denvera." Grinberg i Pregicer su ga slušali, sve zbunjeniji. "A juče, vas dvojica ste našli telo Ričarda Stivensa na obali Ista."</span></p>

  <p class="MsoNormal"><span class="calibre1" xml:lang="SR">Eri Grinberg ga je gledao zbunjeno.</span></p>

  <p class="MsoNormal"><span class="calibre1" xml:lang="SR">"Kakve veze svi ti slučajevi imaju s nama?"</span></p>

  <p class="MsoNormal"><span class="calibre1" xml:lang="SR">Šef Bigli tiho reče:</span></p>

  <p class="MsoNormal"><span class="calibre1" xml:lang="SR">"Sve je to isti slučaj." Grinberg je zurio u njega.</span></p>

  <p class="MsoNormal"><span class="calibre1" xml:lang="SR">"Šta? Da vidim jesam li to dobro shvatio. Japanac pre šest godina. Švajcarkinja pre tri godine i u poslednjih nekoliko dana Nemica, Kanađanin i dva Amerikanca." Ućutao je za trenutak. "Šta povezuje te slučajeve?"</span></p>

  <p class="MsoNormal"><span class="calibre1" xml:lang="SR">Šef Bigli pruži Grinbergu obaveštenje iz Interpola. Dok ga je ovaj čitao, sve više je širio oči. Zatim diže pogled i reče polako:</span></p>

  <p class="MsoNormal"><span class="calibre1" xml:lang="SR">"Interpol pretpostavlja da istraživački centar Kingsli internejšenel grup (KIG) stoji iza tih ubistava. Pa to je smešno."</span></p>

  <p class="MsoNormal"><span class="calibre1" xml:lang="SR">Pregicer reče:</span></p>

  <p class="MsoNormal"><span class="calibre1" xml:lang="SR">"Šefe. mi pričamo o najvećem istraživačkom centru na svetu."</span></p>

  <p class="MsoNormal"><span class="calibre1" xml:lang="SR">"Svi ti ljudi su pobijeni i svi su bili povezani sa KIG-om. Vlasnik kompanije je Taner Kingsli. On je predsednik kompanije i na čelu je izvršnog odbora Kingsli internejšenel grupa, predsednik Državnog naučnog komiteta, glavni u Nacionalnom institutu za napredno planiranje, i član Odbora za odbrambenu politiku u Pentagonu. Mislim da bi trebalo da ti i Grinberg razgovarate sa gospodinom Kingslijem."</span></p>

  <p class="MsoNormal"><span class="calibre1" xml:lang="SR">Eri Grinberg proguta knedlu:</span></p>

  <p class="MsoNormal"><span class="calibre1" xml:lang="SR">"Dobro."</span></p>

  <p class="MsoNormal"><span class="calibre1" xml:lang="SR">"I Eri..."</span></p>

  <p class="MsoNormal"><span class="calibre1" xml:lang="SR">"Da?"</span></p>

  <p class="MsoNormal"><span class="calibre1" xml:lang="SR">"Koračajte pažljivo i nosite kratak štap."</span></p>

  <p class="MsoNormal"><span class="calibre1" xml:lang="SR">Pet minuta kasnije. Eri Grinberg je razgovarao sa sekretaricom Tanera Kingslija. Kada je završio, okrenuo se Pregiceru.</span></p>

  <p class="MsoNormal"><span class="calibre1" xml:lang="SR">"Imamo zakazano u utorak, u deset pre podne. Ovog trenutka gospodin Kingsli se nalazi na saslušanju pred Kongresnim komitetom, u Vašingtonu."</span></p>

  <p class="MsoNormal"></p>
</body>
</html>
