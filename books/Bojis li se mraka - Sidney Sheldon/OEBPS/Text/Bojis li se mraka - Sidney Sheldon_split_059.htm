<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <meta content="Microsoft Word 12 (filtered)" name="Generator"/>
    <title>Непознато</title>
    <meta http-equiv="Content-Type" content="text/html; charset=utf-8"/>
  <link href="../../stylesheet.css" type="text/css" rel="stylesheet"/>
<link href="../../page_styles.css" type="text/css" rel="stylesheet"/>
</head>
  <body class="calibre">
  <h2 class="calibre10" id="calibre_pb_59"><span class="calibre11"><span class="calibre20" xml:lang="SR">Denver, Kolorado</span></span></h2>

  <p class="MsoNormal"><span class="calibre1" xml:lang="SR">Keli je stigla u Denver pre Dijane i prijavila se u dostojanstveni hotel Smeđa palata.</span></p>

  <p class="MsoNormal"><span class="calibre1" xml:lang="SR">"Moja prijateljica će stići danas posle podne."</span></p>

  <p class="MsoNormal"><span class="calibre1" xml:lang="SR">"Želite li dve sobe?"</span></p>

  <p class="MsoNormal"><span class="calibre1" xml:lang="SR">"Ne, jednu, dvokrevetnu."</span></p>

  <p class="MsoNormal"><span class="calibre1" xml:lang="SR">Pošto je sletela na međunarodni aerodrom u Denveru, Dijana je uzela taksi do hotela. Predstavila se službeniku na recepciji.</span></p>

  <p class="MsoNormal"><span class="calibre1" xml:lang="SR">"Oh, da, gospođo Stivens. Gospoda Stouv vas očekuje. Ona je u sobi 638."</span></p>

  <p class="MsoNormal"><span class="calibre1" xml:lang="SR">Laknulo joj je kada je to čula.</span></p>

  <p class="MsoNormal"><span class="calibre1" xml:lang="SR">Keli ju je čekala. Njih dve se toplo zagrliše.</span></p>

  <p class="MsoNormal"><span class="calibre1" xml:lang="SR">"Nedostajala si mi."</span></p>

  <p class="MsoNormal"><span class="calibre1" xml:lang="SR">"I ti si meni nedostajala. Kako si putovala?" upita je Keli.</span></p>

  <p class="MsoNormal"><span class="calibre1" xml:lang="SR">"Bez uzbuđenja. Hvala bogu."</span></p>

  <p class="MsoNormal"><span class="calibre1" xml:lang="SR">Dijana je pogleda i upita:</span></p>

  <p class="MsoNormal"><span class="calibre1" xml:lang="SR">"Šta ti se desilo u Parizu?"</span></p>

  <p class="MsoNormal"><span class="calibre1" xml:lang="SR">Keli duboko uzdahnu.</span></p>

  <p class="MsoNormal"><span class="calibre1" xml:lang="SR">"Taner Kingsli... Šta je bilo u Berlinu?"</span></p>

  <p class="MsoNormal"><span class="calibre1" xml:lang="SR">Dijana bezizrazno reče:</span></p>

  <p class="MsoNormal"><span class="calibre1" xml:lang="SR">"Taner Kingsli..."</span></p>

  <p class="MsoNormal"><span class="calibre1" xml:lang="SR">Keli pređe do stola, uze telefonski imenik i odnese ga natrag, do Dijane.</span></p>

  <p class="MsoNormal"><span class="calibre1" xml:lang="SR">"Garijeva sestra, Lojs Rejnolds, još uvek je u imeniku. Živi u ulici Merion."</span></p>

  <p class="MsoNormal"><span class="calibre1" xml:lang="SR">"Dobro." Dijana pogleda na sat. "Večeras je prekasno za bilo šta. Otići ćemo do nje odmah ujutru."</span></p>

  <p class="MsoNormal"><span class="calibre1" xml:lang="SR">Večerale su u sobi i razgovarale do ponoći, a zatim se spremile za spavanje. Dijana reče</span></p>

  <p class="MsoNormal"><span class="calibre1" xml:lang="SR">"Laku noć."</span></p>

  <p class="MsoNormal"><span class="calibre1" xml:lang="SR">Ona pruži ruku do prekidača i spavaća soba utonu u pomrčinu. Keli vrisnu.</span></p>

  <p class="MsoNormal"><span class="calibre1" xml:lang="SR">"Ne! Uključi svetlo."</span></p>

  <p class="MsoNormal"><span class="calibre1" xml:lang="SR">Dijana ga brzo uključi.</span></p>

  <p class="MsoNormal"><span class="calibre1" xml:lang="SR">"Izvini, Keli. Zaboravila sam."</span></p>

  <p class="MsoNormal"><span class="calibre1" xml:lang="SR">Keli je disala ubrzano, pokušavajući da savlada paniku. Kada je uspela da progovori, reče:</span></p>

  <p class="MsoNormal"><span class="calibre1" xml:lang="SR">"Volela bih da prevaziđem ovo."</span></p>

  <p class="MsoNormal"><span class="calibre1" xml:lang="SR">"Ne brini. Kad se budeš osećala bezbedno, prevazići ćeš."</span></p>

  <p class="MsoNormal"><span class="calibre1" xml:lang="SR">Kada su Dijana i Keli sledećeg jutra izašle iz hotela, ispred ulaza je stajao red taksija. One uđoše u jedan od njih i Keli reče vozaču broj kuće Lojs Rejnolds u ulici Merion.</span></p>

  <p class="MsoNormal"><span class="calibre1" xml:lang="SR">Petnaest minuta kasnije, vozač stade uz ivičnjak.</span></p>

  <p class="MsoNormal"><span class="calibre1" xml:lang="SR">"Stigli smo."</span></p>

  <p class="MsoNormal"><span class="calibre1" xml:lang="SR">Keli i Dijana zaprepašćeno pogledaše kroz prozor. Gledale su ugljenisano zgarište kuće koja je izgorela do temelja. Od nje je ostalo samo pepeo, komadi izgorelog drveta i oštećeni betonski temelj.</span></p>

  <p class="MsoNormal"><span class="calibre1" xml:lang="SR">Dijana je teško disala.</span></p>

  <p class="MsoNormal"><span class="calibre1" xml:lang="SR">"Gadovi su je ubili", reče Keli. Očajnički pogleda Dijanu. "Ovo je kraj puta."</span></p>

  <p class="MsoNormal"><span class="calibre1" xml:lang="SR">Dijana je razmišljala.</span></p>

  <p class="MsoNormal"><span class="calibre1" xml:lang="SR">"Imamo još jednu, poslednju šansu."</span></p>

  <p class="MsoNormal"><span class="calibre1" xml:lang="SR">Rej Foler, izmoždeni upravnik denverskog aerodroma, mrštio se na Keli i Dijanu:</span></p>

  <p class="MsoNormal"><span class="calibre1" xml:lang="SR">"Da vidimo jesam li dobro shvatio. Vas dve istražujete pad aviona, bez ikakvog ovlašćenja, i hoćete da vam ja organizujem ispitivanje kontrolora vazdušnog saobraćaja koji je bio na dužnosti, da bi dobile neke važne informacije? Jesam li u pravu?"</span></p>

  <p class="MsoNormal"><span class="calibre1" xml:lang="SR">Dijana i Keli se pogledaše. Keli reče:</span></p>

  <p class="MsoNormal"><span class="calibre1" xml:lang="SR">"Pa, nadale smo se..."</span></p>

  <p class="MsoNormal"><span class="calibre1" xml:lang="SR">"Čemu ste se nadale?"</span></p>

  <p class="MsoNormal"><span class="calibre1" xml:lang="SR">"Da ćete nam pomoći."</span></p>

  <p class="MsoNormal"><span class="calibre1" xml:lang="SR">"Zašto bih to uradio?"</span></p>

  <p class="MsoNormal"><span class="calibre1" xml:lang="SR">"Gospodine Foleru, samo želimo da se uverimo da je ono, što se desilo Gariju Rejnoldsu, zaista bio samo nesrećan slučaj."</span></p>

  <p class="MsoNormal"><span class="calibre1" xml:lang="SR">Rej Foler ih je pažljivo gledao.</span></p>

  <p class="MsoNormal"><span class="calibre1" xml:lang="SR">"Zanimljivo", reče. Sedeo je tako, razmišljajući, pa progovori. "Mnogo sam razmišljao o tome. Možda bi trebalo da razgovarate o tome sa Hauardom Milerom. On je bio na dužnosti kada se ta nesreća dogodila. Evo njegove adrese. Nazvaću ga i reći mu da dolazite kod njega."</span></p>

  <p class="MsoNormal"><span class="calibre1" xml:lang="SR">"Hvala vam. Zaista ste vrlo ljubazni", reče Dijana.</span></p>

  <p class="MsoNormal"><span class="calibre1" xml:lang="SR">Rej Foler zareža:</span></p>

  <p class="MsoNormal"><span class="calibre1" xml:lang="SR">"Jedini razlog zbog koga ovo radim je zato što Mislim da je izveštaj FAA o tom udesu sranje. Našli smo ostatke aviona, ali za divno čudo, crna kutija je nestala. Jednostavno je nestala."</span></p>

  <p class="MsoNormal"><span class="calibre1" xml:lang="SR">***</span></p>

  <p class="MsoNormal"><span class="calibre1" xml:lang="SR">Hauard Miler je živeo u lepoj, malterisanoj kući, desetak kilometara od aerodroma. Miler je bio nizak, žustar čovek četrdesetih godina. Otvorio je vrata kada su Dijana i Keli stigle.</span></p>

  <p class="MsoNormal"><span class="calibre1" xml:lang="SR">"Uđite. Rej Foler mi je javio da dolazite. Šta to mogu da učinim za vas?"</span></p>

  <p class="MsoNormal"><span class="calibre1" xml:lang="SR">"Želimo da razgovaramo sa vama, gospodine Miler."</span></p>

  <p class="MsoNormal"><span class="calibre1" xml:lang="SR">"Sedite", ponudi im on. "Jeste li za kaficu?"</span></p>

  <p class="MsoNormal"><span class="calibre1" xml:lang="SR">"Ne, hvala."</span></p>

  <p class="MsoNormal"><span class="calibre1" xml:lang="SR">"Došle ste zbog nesreće u kojoj je stradao Gari Rejnolds?"</span></p>

  <p class="MsoNormal"><span class="calibre1" xml:lang="SR">"Da. Je li to bila nesreća ili...?"</span></p>

  <p class="MsoNormal"><span class="calibre1" xml:lang="SR">Hauard Miler sleže ramenima.</span></p>

  <p class="MsoNormal"><span class="calibre1" xml:lang="SR">"Iskreno, ne znam. Tokom svih godina, koliko radim ovde, nisam video ništa slično. Sve je bilo po protokolu. Gari Rejnolds je preko radija zatražio dozvolu da sleti i mi smo mu je dali. Odmah zatim, sa samo tri kilometra udaljenosti, prijavio je orkan. Orkan! Naši monitori vremena bili su čisti. Kasnije sam proverio u hidrometeorološkom zavodu. U to vreme nije bilo vetra. Da budem iskren, mislio sam da je pijan ili drogiran. Odmah zatim, udario je u planinu."</span></p>

  <p class="MsoNormal"><span class="calibre1" xml:lang="SR">Keli reče:</span></p>

  <p class="MsoNormal"><span class="calibre1" xml:lang="SR">"Čule smo da crna kutija nije nađena."</span></p>

  <p class="MsoNormal"><span class="calibre1" xml:lang="SR">"To je još jedna stvar", reče Hauard Miler zamišljeno. "Sve drugo smo našli. Gde je nestala crna kutija? Prokletnici iz FAA su upali i pomislili da smo zabrljali zapisnik. Nisu verovali kad smo im rekli šta je</span></p>

  <p class="MsoNormal"><span class="calibre1" xml:lang="SR">bilo. Znate ono, kad osećate da nešto nije u redu?"</span></p>

  <p class="MsoNormal"><span class="calibre1" xml:lang="SR">"Da..."</span></p>

  <p class="MsoNormal"><span class="calibre1" xml:lang="SR">"I ja osećam da tu nešto nije u redu, ali ne znam šta. Žao mi je što ne mogu više da vam pomognem."</span></p>

  <p class="MsoNormal"><span class="calibre1" xml:lang="SR">Dijana i Keli, razočarane, ustadoše.</span></p>

  <p class="MsoNormal"><span class="calibre1" xml:lang="SR">"Pa, hvala vam mnogo, gospodine Mileru. Hvala na vremenu koje ste nam posvetili."</span></p>

  <p class="MsoNormal"><span class="calibre1" xml:lang="SR">"Nema na čemu."</span></p>

  <p class="MsoNormal"><span class="calibre1" xml:lang="SR">Pošavši da ih isprati do vrata, Miler reče:</span></p>

  <p class="MsoNormal"><span class="calibre1" xml:lang="SR">"Nadam se da će Garijeva sestra biti dobro. Ne znate da je u bolnici? Jadnica. Kuća joj je izgorela do temelja usred noći. Ne znaju hoće li se oporaviti."</span></p>

  <p class="MsoNormal"><span class="calibre1" xml:lang="SR">Dijana se ukoči.</span></p>

  <p class="MsoNormal"><span class="calibre1" xml:lang="SR">"Šta se desilo?"</span></p>

  <p class="MsoNormal"><span class="calibre1" xml:lang="SR">"Vatrogasci misle da je uzrok kratak spoj. Lojs je uspela da ispuzi ispred kuće i preko travnjaka, ali dok su vatrogasci stigli do nje, bila je u</span></p>

  <p class="MsoNormal"><span class="calibre1" xml:lang="SR">prilično lošem stanju."</span></p>

  <p class="MsoNormal"><span class="calibre1" xml:lang="SR">Dijana se trudila da zvuči mirno.</span></p>

  <p class="MsoNormal"><span class="calibre1" xml:lang="SR">"U kojoj bolnici se nalazi?"</span></p>

  <p class="MsoNormal"><span class="calibre1" xml:lang="SR">"U Centru za opekotine Univerzitetske bolnice Kolorada. Treće severno."</span></p>

  <p class="MsoNormal"><span class="calibre1" xml:lang="SR">***</span></p>

  <p class="MsoNormal"><span class="calibre1" xml:lang="SR">Bolničarka za prijemnim pultom Trećeg severnog odeljenja reče:</span></p>

  <p class="MsoNormal"><span class="calibre1" xml:lang="SR">"Žao mi je, gospođica Rejnolds ne može da prima posete."</span></p>

  <p class="MsoNormal"><span class="calibre1" xml:lang="SR">Keli upita:</span></p>

  <p class="MsoNormal"><span class="calibre1" xml:lang="SR">"Možete li nam reći u kojoj je sobi?"</span></p>

  <p class="MsoNormal"><span class="calibre1" xml:lang="SR">"Žao mi je, ali ne mogu."</span></p>

  <p class="MsoNormal"><span class="calibre1" xml:lang="SR">"Važno je", reče Dijana. "Moramo da je vidimo i..."</span></p>

  <p class="MsoNormal"><span class="calibre1" xml:lang="SR">"Niko ne može da je vidi bez pismene dozvole." Zvučala je odlučno.</span></p>

  <p class="MsoNormal"><span class="calibre1" xml:lang="SR">Dijana i Keli se pogledaše.</span></p>

  <p class="MsoNormal"><span class="calibre1" xml:lang="SR">"Pa, hvala vam." One se udaljiše.</span></p>

  <p class="MsoNormal"><span class="calibre1" xml:lang="SR">"Šta da radimo?" upita Keli. "Ovo nam je poslednja šansa."</span></p>

  <p class="MsoNormal"><span class="calibre1" xml:lang="SR">"Imam ideju."</span></p>

  <p class="MsoNormal"><span class="calibre1" xml:lang="SR">Na prijemnom pultu pojavi se uniformisani kurir sa velikim paketom, uvezanim trakom u boji.</span></p>

  <p class="MsoNormal"><span class="calibre1" xml:lang="SR">"Imam paket za Lojs Rejnolds."</span></p>

  <p class="MsoNormal"><span class="calibre1" xml:lang="SR">"Ja ću potpisati", reče bolničarka.</span></p>

  <p class="MsoNormal"><span class="calibre1" xml:lang="SR">Kurir odmahnu glavom.</span></p>

  <p class="MsoNormal"><span class="calibre1" xml:lang="SR">"Žao mi je. Moram da joj ga predam lično. Vrlo je vredan."</span></p>

  <p class="MsoNormal"><span class="calibre1" xml:lang="SR">Bolničarka je oklevala.</span></p>

  <p class="MsoNormal"><span class="calibre1" xml:lang="SR">"Moraću ja da pođem sa vama."</span></p>

  <p class="MsoNormal"><span class="calibre1" xml:lang="SR">"U redu je."</span></p>

  <p class="MsoNormal"><span class="calibre1" xml:lang="SR">On pođe za bolničarkom do kraja predvorja. Kada su stigli do sobe 391, bolničarka pođe da otvori vrata, a kurir joj predade paket.</span></p>

  <p class="MsoNormal"><span class="calibre1" xml:lang="SR">"Možete da joj ga predate", reče.</span></p>

  <p class="MsoNormal"><span class="calibre1" xml:lang="SR">Jedan sprat niže, kurir priđe pultu, kod koga su čekale Dijana i Keli.</span></p>

  <p class="MsoNormal"><span class="calibre1" xml:lang="SR">"Soba 391", reče im.</span></p>

  <p class="MsoNormal"><span class="calibre1" xml:lang="SR">"Hvala", reče Dijana zahvalno; pruži mu nešto novca.</span></p>

  <p class="MsoNormal"><span class="calibre1" xml:lang="SR">Njih dve pođoše stepeništem na treći sprat, uđoše u hodnik i sačekaše da bolničarka digne telefonsku slušalicu i okrene im leđa. Zatim hitro pođoše niz hodnik i uđoše u sobu 391.</span></p>

  <p class="MsoNormal"><span class="calibre1" xml:lang="SR">"Lojs Rejnolds je ležala u krevetu, zakačena na pravu mrežu cevčica i creva. Bila je sva umotana zavojima. Kada su Keli i Dijana prišle krevetu, oči su joj bile zatvorene.</span></p>

  <p class="MsoNormal"><span class="calibre1" xml:lang="SR">Dijana tiho reče:</span></p>

  <p class="MsoNormal"><span class="calibre1" xml:lang="SR">"Gospođice Rejnolds, ja sam Dijana Stivens, a ovo je Keli Haris. Naši muževi su radili za KIG..."</span></p>

  <p class="MsoNormal"><span class="calibre1" xml:lang="SR">Lojs Rejnolds polako otvori oči i pokuša da usredsredi pogled. Zatim progovori glasom koji je podsećao na senku šapata.</span></p>

  <p class="MsoNormal"><span class="calibre1" xml:lang="SR">"Šta?"</span></p>

  <p class="MsoNormal"><span class="calibre1" xml:lang="SR">Keli reče:</span></p>

  <p class="MsoNormal"><span class="calibre1" xml:lang="SR">"Naši muževi su radili za KIG. Obojica su ubijeni. Mislile smo da biste, zbog onoga što se desilo vašem bratu, možda mogli da nam pomognete."</span></p>

  <p class="MsoNormal"><span class="calibre1" xml:lang="SR">Lojs Rejnolds pokuša da odmahne glavom.</span></p>

  <p class="MsoNormal"><span class="calibre1" xml:lang="SR">"Ne mogu da vam pomognem... Gari je mrtav."</span></p>

  <p class="MsoNormal"><span class="calibre1" xml:lang="SR">Oči joj se napuniše suzama. Dijana se sagnu prema njoj.</span></p>

  <p class="MsoNormal"><span class="calibre1" xml:lang="SR">"Da li vam je brat rekao bilo šta pre nesreće?"</span></p>

  <p class="MsoNormal"><span class="calibre1" xml:lang="SR">"Gari je bio divan čovek." Govorila je sporo i sa mukom. "Poginuo je u avionskoj nesreći."</span></p>

  <p class="MsoNormal"><span class="calibre1" xml:lang="SR">Dijana strpljivo reče:</span></p>

  <p class="MsoNormal"><span class="calibre1" xml:lang="SR">"Da li vam je rekao bilo šta, što bi nam pomoglo da otkrijemo šta se desilo?"</span></p>

  <p class="MsoNormal"><span class="calibre1" xml:lang="SR">Lois Rejnolds zatvori oči.</span></p>

  <p class="MsoNormal"><span class="calibre1" xml:lang="SR">"Gospođice Rejnolds, molim vas, nemojte sada da zaspite. Molim vas. Ovo je veoma važno. Da li vam je brat rekao bilo šta, što bi nam bilo od pomoći?"</span></p>

  <p class="MsoNormal"><span class="calibre1" xml:lang="SR">Lojs Rejnolds opet otvori oči i zbunjeno pogleda Dijanu.</span></p>

  <p class="MsoNormal"><span class="calibre1" xml:lang="SR">"Ko ste vi?"</span></p>

  <p class="MsoNormal"><span class="calibre1" xml:lang="SR">Dijana reče:</span></p>

  <p class="MsoNormal"><span class="calibre1" xml:lang="SR">"Mislimo da je vaš brat ubijen."</span></p>

  <p class="MsoNormal"><span class="calibre1" xml:lang="SR">Lojs Rejnolds promrmlja:</span></p>

  <p class="MsoNormal"><span class="calibre1" xml:lang="SR">"Da znam.,." Dijana i Keli osetiše jezu.</span></p>

  <p class="MsoNormal"><span class="calibre1" xml:lang="SR">"Zašto?" upita Keli.</span></p>

  <p class="MsoNormal"><span class="calibre1" xml:lang="SR">"Prima..." šapnu ona. Keli se sagnu još bliže.</span></p>

  <p class="MsoNormal"><span class="calibre1" xml:lang="SR">"Prima?"</span></p>

  <p class="MsoNormal"><span class="calibre1" xml:lang="SR">"Gari je rekao... ispričao mi je to nekoliko.., nekoliko dana pre nego što je ubijen. Njihova mašina kojom mogu da kontrolišu... kontrolišu vreme. Jadni Gari. Nije... stigao u Vašington." Dijana ponovi:</span></p>

  <p class="MsoNormal"><span class="calibre1" xml:lang="SR">"Vašington'.'"</span></p>

  <p class="MsoNormal"><span class="calibre1" xml:lang="SR">"Da... Svi su pošli da... svi su pošli kod senatorke zbog... zbog Prime... Gari je rekao da je Prima loša..."</span></p>

  <p class="MsoNormal"><span class="calibre1" xml:lang="SR">Keli upita:</span></p>

  <p class="MsoNormal"><span class="calibre1" xml:lang="SR">"Sećate li se senatorkinog imena?"</span></p>

  <p class="MsoNormal"><span class="calibre1" xml:lang="SR">"Ne."</span></p>

  <p class="MsoNormal"><span class="calibre1" xml:lang="SR">"Molim vas, razmislite." Lojs Rejnolds je mrmljala.</span></p>

  <p class="MsoNormal"><span class="calibre1" xml:lang="SR">"Senatorka neka..."</span></p>

  <p class="MsoNormal"><span class="calibre1" xml:lang="SR">"Koja senatorka?" upita Keli.</span></p>

  <p class="MsoNormal"><span class="calibre1" xml:lang="SR">"Levin... čuven... van Luven. Pošao je kod nje. Da se sretne..."</span></p>

  <p class="MsoNormal"><span class="calibre1" xml:lang="SR">Vrata se otvoriše i u sobu uđe neki lekar u belom mantilu, sa stetoskopom oko vrata. On besno pogleda Dijanu i Keli.</span></p>

  <p class="MsoNormal"><span class="calibre1" xml:lang="SR">"Zar vam niko nije rekao da su posete ovde zabranjene?"</span></p>

  <p class="MsoNormal"><span class="calibre1" xml:lang="SR">Keli reče:</span></p>

  <p class="MsoNormal"><span class="calibre1" xml:lang="SR">"Žao mi je. Morale smo da razgovaramo sa..."</span></p>

  <p class="MsoNormal"><span class="calibre1" xml:lang="SR">"Molim vas, izađite."</span></p>

  <p class="MsoNormal"><span class="calibre1" xml:lang="SR">Njih dve pogledaše Lojs Rejnolds.</span></p>

  <p class="MsoNormal"><span class="calibre1" xml:lang="SR">"Zbogom, Oporavite se."</span></p>

  <p class="MsoNormal"><span class="calibre1" xml:lang="SR">Čovek ostade iza njih u sobi. Kada su se vrata zatvorila, on priđe krevetu, stade iznad Lojs Rejnolds i uze jastuk.</span></p>

  <p class="MsoNormal"></p>

  <p class="MsoNormal"></p>
</body>
</html>
