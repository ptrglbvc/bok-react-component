<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <meta content="Microsoft Word 12 (filtered)" name="Generator"/>
    <title>Непознато</title>
    <meta http-equiv="Content-Type" content="text/html; charset=utf-8"/>
  <link href="../../stylesheet.css" type="text/css" rel="stylesheet"/>
<link href="../../page_styles.css" type="text/css" rel="stylesheet"/>
</head>
  <body class="calibre">
  <h1 class="calibre8" id="calibre_pb_37"><span class="calibre11"><span class="calibre19" xml:lang="SR">DVADESETPETO POGLAVLJE</span></span></h1>

  <p class="MsoNormal"><span class="calibre1" xml:lang="SR">Sve jutarnje novine su bile pune istom pričom.Suša u Nemačkoj je odnela stotine ljudskih života i nanela milionske štete.</span></p>

  <p class="MsoNormal"><span class="calibre1" xml:lang="SR">Taner pozove Keti:</span></p>

  <p class="MsoNormal"><span class="calibre1" xml:lang="SR">"Pošaljite ovo senatorki Van Luven s naznakom ’Još jedno globalno zagrevanje… S poštovanjem’"</span></p>

  <p class="MsoNormal"><span class="calibre1" xml:lang="SR">***</span></p>

  <p class="MsoNormal"><span class="calibre1" xml:lang="SR">Na neonskom znaku ispred zgrade pisalo je Vilton hotel za žene. U predvorju, Keli i Dijana su se prijavile pod lažnim imenima. Žena za pultom pružila je Keli ključ.</span></p>

  <p class="MsoNormal"><span class="calibre1" xml:lang="SR">"Apartman 424. Imate li prtljag?"</span></p>

  <p class="MsoNormal"><span class="calibre1" xml:lang="SR">"Ne, mi..."</span></p>

  <p class="MsoNormal"><span class="calibre1" xml:lang="SR">"Zalutao je", ubaci Dijana. "Stići će ujutru. Uzgred, uskoro će muževi doći po nas. Hoćete li ih poslati u našu sobu i..."</span></p>

  <p class="MsoNormal"><span class="calibre1" xml:lang="SR">Žena odmahnu glavom.</span></p>

  <p class="MsoNormal"><span class="calibre1" xml:lang="SR">"Žao mi je. Muškarcima nije dozvoljeno da ulaze gore."</span></p>

  <p class="MsoNormal"><span class="calibre1" xml:lang="SR">"Oh?" Dijana uputi Keli zadovoljan osmeh.</span></p>

  <p class="MsoNormal"><span class="calibre1" xml:lang="SR">"Ako želite da ih vidite ovde, dole..."</span></p>

  <p class="MsoNormal"><span class="calibre1" xml:lang="SR">"Nije važno. Neka pate bez nas."</span></p>

  <p class="MsoNormal"><span class="calibre1" xml:lang="SR">Apartman 424 je bio divno namešten, sa sofom, stolicama, stolovima i velikim ormarom u dnevnoj, i dva udobna kreveta u spavaćoj sobi. Dijana se osvrnu okolo.</span></p>

  <p class="MsoNormal"><span class="calibre1" xml:lang="SR">"..Ovo je baš prijatno, zar ne?" Keli otrovno reče:</span></p>

  <p class="MsoNormal"><span class="calibre1" xml:lang="SR">"Šta to radimo, spremamo se za Ginisovu knjigu rekorda, menjamo hotele svakih pola sata?"</span></p>

  <p class="MsoNormal"><span class="calibre1" xml:lang="SR">"Imate li bolji plan?"</span></p>

  <p class="MsoNormal"><span class="calibre1" xml:lang="SR">"Ovo nije plan", reče Keli prezrivo. "Ovo je igra mačke i miša, u kojoj smo mi miševi"</span></p>

  <p class="MsoNormal"><span class="calibre1" xml:lang="SR">"Fantastično je, kad pomislite da ljudi iz najvećeg istraživačkog centra na svetu žele da nas ubiju", reče Dijana.</span></p>

  <p class="MsoNormal"><span class="calibre1" xml:lang="SR">"Onda ne mislite na to."</span></p>

  <p class="MsoNormal"><span class="calibre1" xml:lang="SR">"Lako je reći. U KIG-u ima dovoljno jajoglavih pametnjakovića za kajganu veličine Teksasa."</span></p>

  <p class="MsoNormal"><span class="calibre1" xml:lang="SR">"Pa, moraćemo da ih nadmudrimo." Keli se namršti. "Potrebno nam je neko oružje. Znate li da koristite pištolj?"</span></p>

  <p class="MsoNormal"><span class="calibre1" xml:lang="SR">"Ne."</span></p>

  <p class="MsoNormal"><span class="calibre1" xml:lang="SR">"Prokletstvo. Ni ja."</span></p>

  <p class="MsoNormal"><span class="calibre1" xml:lang="SR">"Nije važno. I nemamo ga."</span></p>

  <p class="MsoNormal"><span class="calibre1" xml:lang="SR">"A karate?"</span></p>

  <p class="MsoNormal"><span class="calibre1" xml:lang="SR">"Ne, ali na koledžu sam bila članica sekcije za raspravljanje", reče Dijana suvo. "Možda bih mogla da ih ubedim da nas ne ubiju."</span></p>

  <p class="MsoNormal"><span class="calibre1" xml:lang="SR">"Da."</span></p>

  <p class="MsoNormal"><span class="calibre1" xml:lang="SR">Dijana priđe prozoru i pogleda napolje, saobraćaj na Trideset četvrtoj ulici. Odjednom raširi oči i dahnu.</span></p>

  <p class="MsoNormal"><span class="calibre1" xml:lang="SR">"Oh!"</span></p>

  <p class="MsoNormal"><span class="calibre1" xml:lang="SR">Keli joj pritrča.</span></p>

  <p class="MsoNormal"><span class="calibre1" xml:lang="SR">"Šta je bilo'? Šta ste videli?"</span></p>

  <p class="MsoNormal"><span class="calibre1" xml:lang="SR">Dijanino grlo se osušilo.</span></p>

  <p class="MsoNormal"><span class="calibre1" xml:lang="SR">"Ovaj... neki čovek je prošao. Strašno je ličio na Ričarda. Za trenutak sam..." Ona se okrenu od prozora.</span></p>

  <p class="MsoNormal"><span class="calibre1" xml:lang="SR">Keli reče s prezirom:</span></p>

  <p class="MsoNormal"><span class="calibre1" xml:lang="SR">"Hoćete li da pozovem lovce na duhove?"</span></p>

  <p class="MsoNormal"><span class="calibre1" xml:lang="SR">Dijana otvori usta da joj odgovori, ali se uzdrža, čemu to? <i class="calibre13">Uskoro ćemo otići odavde,</i> pomisli.</span></p>

  <p class="MsoNormal"><span class="calibre1" xml:lang="SR">Keli pogleda Dijanu i pomisli: <i class="calibre13">Zaveži i naslikaj nešto</i>.</span></p>

  <p class="MsoNormal"><span class="calibre1" xml:lang="SR">***</span></p>

  <p class="MsoNormal"><span class="calibre1" xml:lang="SR">Flint je mobilnim telefonom razgovarao sa izbezumljenim Tanerom.</span></p>

  <p class="MsoNormal"><span class="calibre1" xml:lang="SR">"Žao mi je, gospodine Kingsli. Nisu bile u svojoj sobi u Mandarinu. Otišle su. Mora da su saznale da ja dolazim."</span></p>

  <p class="MsoNormal"><span class="calibre1" xml:lang="SR">Taner je poludeo od besa.</span></p>

  <p class="MsoNormal"><span class="calibre1" xml:lang="SR">"Te kučke hoće da se nadmudruju sa mnom? Nazvaću vas." I tresnu slušalicu na viljušku.</span></p>

  <p class="MsoNormal"><span class="calibre1" xml:lang="SR">***</span></p>

  <p class="MsoNormal"><span class="calibre1" xml:lang="SR">Endru je ležao na sofi u svojoj kancelariji, odlutavši u mislima do velike pozornice stokholmske konceitne sale. Gledalište je ga je oduševljeno pozdravljalo.</span></p>

  <p class="MsoNormal"><span class="calibre1" xml:lang="SR">"Endru! Endru!"</span></p>

  <p class="MsoNormal"><span class="calibre1" xml:lang="SR">Masa je uzvikivala. Sala je odjekivala od uzvika njegovog imena. Čuo je aplauz idući preko pozornice da primi nagradu od švedskog kralja Karla Gustava XVI. Kada je posegnuo za Nobelovom nagradom, neko poče da ga psuje.</span></p>

  <p class="MsoNormal"><span class="calibre1" xml:lang="SR">"Endru, kučkin sine, ulazi ovamo."</span></p>

  <p class="MsoNormal"><span class="calibre1" xml:lang="SR">Stokolmska koncertna sala se izgubi i Endru se nađe u svojoj kancelariji. Taner ga je dozivao.</span></p>

  <p class="MsoNormal"><i class="calibre17"><span class="calibre1" xml:lang="SR">Potreban sam mu</span></i><span class="calibre1" xml:lang="SR">, pomisli Endru radosno. Polako ustade i pređe u bratovu kancelariju.</span></p>

  <p class="MsoNormal"><span class="calibre1" xml:lang="SR">"Evo me", reče Endru.</span></p>

  <p class="MsoNormal"><span class="calibre1" xml:lang="SR">"Da, vidim", odseče Taner. "Sedi." Endru sede. "Treba da te</span></p>

  <p class="MsoNormal"><span class="calibre1" xml:lang="SR">podučim nekim stvarima, veliki brate. Zavadi, pa vladaj." U Tanerovom glasu čuo se prizvuk oholosti. "Naveo sam Dijanu Stivens da misli da joj je muža ubila mafija, a Keli Haris je zabrinuta zbog neke nepostojeće Olge. Razumeš?"</span></p>

  <p class="MsoNormal"><span class="calibre1" xml:lang="SR">Endru nesigurno reče:</span></p>

  <p class="MsoNormal"><span class="calibre1" xml:lang="SR">"Da, Taneru."</span></p>

  <p class="MsoNormal"><span class="calibre1" xml:lang="SR">Taner potapša brata po ramenu.</span></p>

  <p class="MsoNormal"><span class="calibre1" xml:lang="SR">"Ti si mi savršen rezonator, Endru. Ima stvari o kojima ne mogu da</span></p>

  <p class="MsoNormal"><span class="calibre1" xml:lang="SR">pričam ni sa kim drugim. Ali tebi mogu da kažem bilo šta, jer si suviše glup da bi shvatio." Pogleda u Endruove prazne oči. "Ne vidiš, ne čuješ i ne pričaš." Taner se odjednom vrati na pitanja posla, "Imamo problem. Dve žene su nestale. One znaju da ih tražimo i hoćemo da ih ubijemo, i trude se da nam pobegnu. Gde bi se one sakrile, Endru?"</span></p>

  <p class="MsoNormal"><span class="calibre1" xml:lang="SR">Ovaj se za trenutak zagleda u brata.</span></p>

  <p class="MsoNormal"><span class="calibre1" xml:lang="SR">"Ja... ne znam."</span></p>

  <p class="MsoNormal"><span class="calibre1" xml:lang="SR">"Možemo to da otkrijemo na dva načina. Prvo ćemo isprobati kartezijanski metod, logiku, gradeći rešenje korak po korak. Hajde da razmislimo.''</span></p>

  <p class="MsoNormal"><span class="calibre1" xml:lang="SR">Endru ga pogleda, pa reče glupo:</span></p>

  <p class="MsoNormal"><span class="calibre1" xml:lang="SR">"Kako ti kažeš..."</span></p>

  <p class="MsoNormal"><span class="calibre1" xml:lang="SR">Taner se ushoda.</span></p>

  <p class="MsoNormal"><span class="calibre1" xml:lang="SR">"One se neće vratiti u stan Stivensove jer je to suviše opasno, nadziremo ga. Znamo da Keli Haris nema bliskih prijatelja u Državama jer je dugo živela u Parizu, tako da se neće poveriti svakome ko bi joj ponudio zaštitu." On pogleda brata. "Slušaš li me?"</span></p>

  <p class="MsoNormal"><span class="calibre1" xml:lang="SR">Endru trepnu.</span></p>

  <p class="MsoNormal"><span class="calibre1" xml:lang="SR">"Ovaj... da. Taneru."</span></p>

  <p class="MsoNormal"><span class="calibre1" xml:lang="SR">"A da li bi se Dijana Stivens obratila prijateljima za pomoć? Mislim da ne bi. To bi ih moglo dovesti u opasnost. Druga alternativa im je da sa svojom pričom odu u policiju, znajući da bi im se tamo smejali. I šta bi u takvoj situaciji mogle da urade?" On zatvori oči na nekoliko trenutaka, pa nastavi. "Očigledno je da bi pomislile na aerodrome i železničke i autobuske stanice, ali svesne su da ih nadziremo. I gde smo onda stigli?"</span></p>

  <p class="MsoNormal"><span class="calibre1" xml:lang="SR">"Ja... ja... kako god ti kažeš, Taneru."</span></p>

  <p class="MsoNormal"><span class="calibre1" xml:lang="SR">"Stigli smo do hotela, Endru. Potreban im je hotel u koji bi se sklonile. Ali kakav hotel? To su dve prestravljene žene, koje spašavaju svoje živote. Vidiš, bez obzira za koji se opredele, shvatiće da tamo imamo veze i da će biti izložene opasnosti.Neće se osećati bezbedno.</span></p>

  <p class="MsoNormal"><span class="calibre1" xml:lang="SR">Sećaš li se, Sonje Verbrue u Berlinu? Prešli smo je onom porukom na računaru. Otišla je u ženski hotel Artemizija, gde je mislila da će biti bezbedna. Pa, misilim da će gospode Stivens i Haris razmišljati na sličan način. A gde bi nas to dovelo?"</span></p>

  <p class="MsoNormal"><span class="calibre1" xml:lang="SR">Okrenuo se i opet pogledao brata. Endruove oči su bile zatvorene. Spavao je. Taner mu, besan, priđe i raspali jak šamar. Endru se u trenutku probudi.</span></p>

  <p class="MsoNormal"><span class="calibre1" xml:lang="SR">"Šta?"</span></p>

  <p class="MsoNormal"><span class="calibre1" xml:lang="SR">"Slušaj kad ti pričam, kretenu."</span></p>

  <p class="MsoNormal"><span class="calibre1" xml:lang="SR">"Ovaj... izvini, Taneru. Samo sam..."</span></p>

  <p class="MsoNormal"><span class="calibre1" xml:lang="SR">Taner uključi računar.</span></p>

  <p class="MsoNormal"><span class="calibre1" xml:lang="SR">"Hajde sad da vidimo koliko ženskih hotela ima na Menhetnu."</span></p>

  <p class="MsoNormal"><span class="calibre1" xml:lang="SR">Taner uradi brzu pretragu na Internetu i odštampa rezultat. Zatim pročita imena naglas:</span></p>

  <p class="MsoNormal"><span class="calibre1" xml:lang="SR">"Rezidencija El Karmelo, u Zapadnoj 14. ulici... Rezidencija Centro Marija, u Zapadnoj 54. ulici... Parksajd Evanđelin na Južnom Gramersiju i ženski hotel Vilton." Diže pogled i osraehnu se. "Kartezijanska logika nam kaže da bi tu mogle biti, Endru. Hajde sad da vidimo šta nam kaže tehnologija."</span></p>

  <p class="MsoNormal"><span class="calibre1" xml:lang="SR">Taner priđe slici pejsaža na zidu, zavuče ruku iza nje i pritisnu jedno skriveno dugme. Jedan deo zida se otvori, otkrivajući TV ekran sa kompjuterizovanom mapom Menhetna.</span></p>

  <p class="MsoNormal"><span class="calibre1" xml:lang="SR">"Sećaš li se ovoga, Endru? Ti si radio sa ovom opremom. Ustvari, bio si toliko dobar sa njom, da sam ti zavideo. To je sistem za globalno pozicioniranje. Pomoću njega možemo naći bilo koga u svetu. Sećaš se?" Endru klimnu glavom, boreći se da ostane budan. "Kad su dame odlazile iz moje kancelarije, obema sam dao svoju vizitkartu. U te kartice ugrađeni su mikrotačkasti kompjuterski čipovi veličine zrna peska. Signal ide do satelita, a kada se aktivira sistem za globalno pozicioniranje, vidi se tačno gde se one nalaze.'' Okrenu se bratu. "Razumeš li?"</span></p>

  <p class="MsoNormal"><span class="calibre1" xml:lang="SR">Endru proguta knedlu.</span></p>

  <p class="MsoNormal"><span class="calibre1" xml:lang="SR">"Ja... ovaj... da, Taneru."</span></p>

  <p class="MsoNormal"><span class="calibre1" xml:lang="SR">Taner se opet okrenu prema ekranu. Pritisnu drugo dugme. Jedna sićušna svetla tačka poče da trepće na mapi i pođe naniže. Ona uspori u jednoj maloj zoni, pa pođe dalje. Ta crvena, svetla tačkica išla je ulicom, tako sporo, da su se jasno videli natpisi sa nazivima firmi. Taner pokaza.</span></p>

  <p class="MsoNormal"><span class="calibre1" xml:lang="SR">"To je Zapadna 14. ulica." Crveno svetalce se i dalje kretalo. "Ono je restoran Tekila... apoteka... bolnica Sent Vinsent... Banana</span></p>

  <p class="MsoNormal"><span class="calibre1" xml:lang="SR">republika... crkva Naše Gospe od Gvadalupe."</span></p>

  <p class="MsoNormal"><span class="calibre1" xml:lang="SR">Svetalce stade. U Tanerovom glasu začu se pobednički ton.</span></p>

  <p class="MsoNormal"><span class="calibre1" xml:lang="SR">„A ono je ženski hotel Vilton. To potvrđuje moju logiku. Vidiš da sam bio u pravu."</span></p>

  <p class="MsoNormal"><span class="calibre1" xml:lang="SR">Endru obliznu usne.</span></p>

  <p class="MsoNormal"><span class="calibre1" xml:lang="SR">"Da. Bio si u pravu..."</span></p>

  <p class="MsoNormal"><span class="calibre1" xml:lang="SR">Taner pogleda Endrua.</span></p>

  <p class="MsoNormal"><span class="calibre1" xml:lang="SR">"Sad možeš ići." On uze svoj mobilni telefon i nazva jedan broj. "Gospodine Flinte, one su u hotelu Vilton, u Zapadnoj 34. ulici." Isključi telefon. Diže pogled i primeti Endrua u dovratku. "Šta je bilo?" upita ga Taner nestrpljivo.</span></p>

  <p class="MsoNormal"><span class="calibre1" xml:lang="SR">"Hoću li ja ići u... znaš... Švedsku, da primim tu Nobelovu nagradu, koju su mi upravo dodelili?"</span></p>

  <p class="MsoNormal"><span class="calibre1" xml:lang="SR">"Ne, Endru. To je bilo pre sedam godina."</span></p>

  <p class="MsoNormal"><span class="calibre1" xml:lang="SR">"Oh."</span></p>

  <p class="MsoNormal"><span class="calibre1" xml:lang="SR">Endru se okrenu i polako vrati u svoju kancelariju. Taner se seti svog hitnog puta u Švajcarsku, pre tri godine...</span></p>

  <p class="MsoNormal"><span class="calibre1" xml:lang="SR">***</span></p>

  <p class="MsoNormal"><span class="calibre1" xml:lang="SR">Rešavao je jedan neuspeli logistički pokušaj, kada je začuo glas svoje sekretarice preko interfona:</span></p>

  <p class="MsoNormal"><span class="calibre1" xml:lang="SR">"Telefonski poziv iz Ciriha za vas, gospodine Kingsli."</span></p>

  <p class="MsoNormal"><span class="calibre1" xml:lang="SR">"Zauzet sam... nije važno. Razgovaraću s njima." Digao je slušalicu telefona. "Da?" Dok je slušao, lice mu je posivelo. Nestrpljivo je rekao: "Shvatam... jeste li sigurni?... Ne, nije važno. Ovo ću lično rešiti." Pritisnuo je dugme interfona. "Gđice Ordonez, javite pilotu da pripremi Čalendžer. Letimo u Cirih. Imaće dva putnika."</span></p>

  <p class="MsoNormal"><span class="calibre1" xml:lang="SR">***</span></p>

  <p class="MsoNormal"><span class="calibre1" xml:lang="SR">Madlen Smit je sedela za stolom Gran Verande, jednog od najfinijih restorana u Cirihu. Bila je u prvoj polovini tridesetih godina ljupkog, oblog lica, kratke kose i lepog tena. Videlo se da je trudna. Taner je prišao njenom stolu i Madlen Smit je ustala. Pružio joj je ruku.</span></p>

  <p class="MsoNormal"><span class="calibre1" xml:lang="SR">"Molim vas, sedite." On je seo nasuprot njoj.</span></p>

  <p class="MsoNormal"><span class="calibre1" xml:lang="SR">"Drago mi je da sam vas upoznala." Imala je pevušeći švajcarski naglasak. "Kad ste me nazvali, prvo sam pomislila da je neka šala."</span></p>

  <p class="MsoNormal"><span class="calibre1" xml:lang="SR">"Zašto?"</span></p>

  <p class="MsoNormal"><span class="calibre1" xml:lang="SR">"Pa, vi ste tako važan čovek i kad su kazali da dolazite u Cirih zbog mene, nisam mogla da zamislim..."</span></p>

  <p class="MsoNormal"><span class="calibre1" xml:lang="SR">Taner se osmehnuo.</span></p>

  <p class="MsoNormal"><span class="calibre1" xml:lang="SR">"Da vam kažem zašto sam došao, čuo sam da ste sjajna naučnica,</span></p>

  <p class="MsoNormal"><span class="calibre1" xml:lang="SR">Madlen. Mogu li da vas zovem Madlen?"</span></p>

  <p class="MsoNormal"><span class="calibre1" xml:lang="SR">"Oh, molim vas, gospodin Kingsli."</span></p>

  <p class="MsoNormal"><span class="calibre1" xml:lang="SR">"Mi u KIG-u sakupljamo talente. Osobe kao što si ti treba da rade za nas, Madlen. Koliko si već u Prvoj tokijskoj industrijskoj grupi?"</span></p>

  <p class="MsoNormal"><span class="calibre1" xml:lang="SR">"Sedam godina."</span></p>

  <p class="MsoNormal"><span class="calibre1" xml:lang="SR">"Pa, sedam je tvoj srećan broj, jer nudim ti posao u KIG-u, za dvostruko veću platu, šefovsko mesto i..."</span></p>

  <p class="MsoNormal"><span class="calibre1" xml:lang="SR">"Oh. gospodine Kingsli!" Bila je ozarena.</span></p>

  <p class="MsoNormal"><span class="calibre1" xml:lang="SR">"Da li si zainteresovana, Madlen?"</span></p>

  <p class="MsoNormal"><span class="calibre1" xml:lang="SR">"Oh, da! Vrlo sam zainteresovana. Naravno, ne bih mogla odmah da počnem."</span></p>

  <p class="MsoNormal"><span class="calibre1" xml:lang="SR">Tanerov izraz se promenio.</span></p>

  <p class="MsoNormal"><span class="calibre1" xml:lang="SR">"Kako to misliš?"</span></p>

  <p class="MsoNormal"><span class="calibre1" xml:lang="SR">"Pa, dobiću bebu i udati se..."</span></p>

  <p class="MsoNormal"><span class="calibre1" xml:lang="SR">Taner se osmehnuo.</span></p>

  <p class="MsoNormal"><span class="calibre1" xml:lang="SR">"To nije problem. Mi ćemo sve srediti."</span></p>

  <p class="MsoNormal"><span class="calibre1" xml:lang="SR">Madlen Smit je kazala:</span></p>

  <p class="MsoNormal"><span class="calibre1" xml:lang="SR">"Ali ima još jedan razlog zbog koga ne mogu odmah da pođem. Radim na jednom projektu u našoj laboratoriji i upravo stižemo, na samom kraju smo."</span></p>

  <p class="MsoNormal"><span class="calibre1" xml:lang="SR">"Madlen, ne znam ništa o tom projektu i ne zanima me. Ali ponudu koju sam ti upravo izneo moraš da prihvatiš odmah. U stvari, nadao sam se da ćete ti i tvoj verenik", osmehnuo se, "ili, da kažem, budući suprug, poleteti natrag u Ameriku, sa mnom."</span></p>

  <p class="MsoNormal"><span class="calibre1" xml:lang="SR">"Mogla bih da dođem čim završimo projekat. Za šest meseci, do godinu dana." Taner je oćutao jedan trenutak.</span></p>

  <p class="MsoNormal"><span class="calibre1" xml:lang="SR">"Jesi li sigurna da ne možeš da pođeš odmah?"</span></p>

  <p class="MsoNormal"><span class="calibre1" xml:lang="SR">"Ne mogu. Ja vodim ovaj projekat. Ne bi bilo korektno da ih napustim." Ozarila se. "Sledeće godine?" Taner se osmehnuo.</span></p>

  <p class="MsoNormal"><span class="calibre1" xml:lang="SR">"Apsolutno."</span></p>

  <p class="MsoNormal"><span class="calibre1" xml:lang="SR">"Tako mi je žao što ste uzalud prešli toliki put."</span></p>

  <p class="MsoNormal"><span class="calibre1" xml:lang="SR">Taner je prijatnim glasom rekao:</span></p>

  <p class="MsoNormal"><span class="calibre1" xml:lang="SR">"Nije bilo uzalud, Madlen. Morao sam da vas upoznam."</span></p>

  <p class="MsoNormal"><span class="calibre1" xml:lang="SR">Ona je pocrvenela.</span></p>

  <p class="MsoNormal"><span class="calibre1" xml:lang="SR">"Vrlo ste ljubazni."</span></p>

  <p class="MsoNormal"><span class="calibre1" xml:lang="SR">"Oh, uzgred, doneo sam vam poklon. Moj saradnik će vam ga doneti u stan večeras u šest sati. Njegovo ime je Hari Flint."</span></p>

  <p class="MsoNormal"><span class="calibre1" xml:lang="SR">Sledećeg jutra, telo Madlen Smit nađeno je na podu u kuhinji. Šporet je bio uključen, a stan pun gasa.</span></p>

  <p class="MsoNormal"><span class="calibre1" xml:lang="SR">***</span></p>

  <p class="MsoNormal"><span class="calibre1" xml:lang="SR">Taner se u mislima vrati u sadašnjost. Flint ga nikada nije izneverio. Uskoro će ga osloboditi i Dijane Stivens i Keli Haris, a kada one budu uklonjene, projekat će moći da se nastavi.</span></p>

  <p class="MsoNormal"></p>

  <p class="MsoNormal"></p>

  <p class="MsoNormal"></p>
</body>
</html>
