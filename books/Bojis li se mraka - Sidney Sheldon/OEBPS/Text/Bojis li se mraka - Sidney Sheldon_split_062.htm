<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <meta content="Microsoft Word 12 (filtered)" name="Generator"/>
    <title>Непознато</title>
    <meta http-equiv="Content-Type" content="text/html; charset=utf-8"/>
  <link href="../../stylesheet.css" type="text/css" rel="stylesheet"/>
<link href="../../page_styles.css" type="text/css" rel="stylesheet"/>
</head>
  <body class="calibre">
  <h1 class="calibre8" id="calibre_pb_62"><span class="calibre11"><span class="calibre19" xml:lang="SR">ČETRDESETDRUGO POGLAVLJE</span></span></h1>

  <p class="MsoNormal"><span class="calibre1" xml:lang="SR">Flint upita:</span></p>

  <p class="MsoNormal"><span class="calibre1" xml:lang="SR">"Šta želite da uradim sa telima?" Taner nije oklevao.</span></p>

  <p class="MsoNormal"><span class="calibre1" xml:lang="SR">"Veži im tegove za zglobove, neka ih avionom odnesu dvesta kilometara i bace u Atlantik."</span></p>

  <p class="MsoNormal"><span class="calibre1" xml:lang="SR">"Nema problema." Flint izađe iz prostorije.</span></p>

  <p class="MsoNormal"><span class="calibre1" xml:lang="SR">Taner se okrenu senatorki van Luven.</span></p>

  <p class="MsoNormal"><span class="calibre1" xml:lang="SR">"To je kraj, princezo. Možemo da pođemo."</span></p>

  <p class="MsoNormal"><span class="calibre1" xml:lang="SR">Ona mu priđe i poljubi ga.</span></p>

  <p class="MsoNormal"><span class="calibre1" xml:lang="SR">"Toliko si mi nedostajao dragi."</span></p>

  <p class="MsoNormal"><span class="calibre1" xml:lang="SR">"Nedostajala si i ti meni."</span></p>

  <p class="MsoNormal"><span class="calibre1" xml:lang="SR">"Oni mesečni sastanci su mi bili mučni, jer sam znala da ćeš otići ."</span></p>

  <p class="MsoNormal"><span class="calibre1" xml:lang="SR">Taner je privuče uz sebe.</span></p>

  <p class="MsoNormal"><span class="calibre1" xml:lang="SR">"Od sada smo zajedno. Sačekaćemo neka tri ili četiri meseca, iz poštovanja prema tvom preminulom suprugu, a zatim ćemo se venčati."</span></p>

  <p class="MsoNormal"><span class="calibre1" xml:lang="SR">Ona se osmehnu i reče:</span></p>

  <p class="MsoNormal"><span class="calibre1" xml:lang="SR">"Neka bude mesec dana." On klimnu glavom:</span></p>

  <p class="MsoNormal"><span class="calibre1" xml:lang="SR">"Lepo zvuči."</span></p>

  <p class="MsoNormal"><span class="calibre1" xml:lang="SR">"Juče sam dala ostavku u Senatu. Bili su vrlo saosećajni u vezi moje žalosti zbog muževe smrti."</span></p>

  <p class="MsoNormal"><span class="calibre1" xml:lang="SR">"Divno. Sada možemo slobodno da se pojavljujemo zajedno. Želim da vidiš nešto u KIG-u, što ranije nisam mogao da ti pokažem."</span></p>

  <p class="MsoNormal"><span class="calibre1" xml:lang="SR">***</span></p>

  <p class="MsoNormal"><span class="calibre1" xml:lang="SR">Taner i Polin stigoše do zgrade od crvene cigle. Taner se uspe do čvrstih, čeličnih vrata. U njihovom središtu nalazilo se udubljenje. On je nosio veliki prsten od kameje, sa likom grčkog ratnika. Taner, ispred Polin, snažno utisnu prsten u to udubljenje i vrata počeše da se otvaraju. Prostorija iza njih bila je ogromna, puna kompjutera i TV ekrana. Na suprotnom zidu nalazili su se generatori i elektronski uređaji, svi povezani sa kontrolnom tablom u sredini.</span></p>

  <p class="MsoNormal"><span class="calibre1" xml:lang="SR">Taner reče:</span></p>

  <p class="MsoNormal"><span class="calibre1" xml:lang="SR">"Ovo je nulta tačka. Ti i ja ovde imamo nešto, što će zauvek izmeniti živote. Ova prostorija je komandni centar satelitskog sistema kojim može da se kontroliše vreme u bilo kom delu sveta. Možemo bilo gde da izazovemo oluju. Možemo da izazovemo glad ako zaustavimo kišu. Možemo da stvaramo orkane i ciklone koji će zaustaviti vetsku ekonomiju." Osmehnuo se. "Već sam demonstrirao deo naše moći. Mnoge zemlje rade na kontroli vremena, ali još nijedna to nije rešila."</span></p>

  <p class="MsoNormal"><span class="calibre1" xml:lang="SR">Taner pritisnu jedno dugme i uključi veliki TV ekran.</span></p>

  <p class="MsoNormal"><span class="calibre1" xml:lang="SR">"Ovde vidiš dostignuće koje vojska želi da ima." Okrenu se prema Polin i osmehnu. "Jedino zbog čega preko Prime nisam ostvario savršenu kontrolu jeste efekat staklene bašte, koji si ti divno rešila." Uzdahnuo je. "Znaš li ko je započeo ovaj projekat? Endru. Bio je pravi genije."</span></p>

  <p class="MsoNormal"><span class="calibre1" xml:lang="SR">Polin je zurila u tu raznovrsnu opremu.</span></p>

  <p class="MsoNormal"><span class="calibre1" xml:lang="SR">"Ne razumem kako kontrolišeš vreme."</span></p>

  <p class="MsoNormal"><span class="calibre1" xml:lang="SR">"Pa, jednostavna verzija je da se topao vazduh diže prema hladnijem, a ako ima vlage i..."</span></p>

  <p class="MsoNormal"><span class="calibre1" xml:lang="SR">"Nemoj da mi pametuješ, dušo."</span></p>

  <p class="MsoNormal"><span class="calibre1" xml:lang="SR">"Žao mi je, ali duža verzija je malo složenija", reče Taner.</span></p>

  <p class="MsoNormal"><span class="calibre1" xml:lang="SR">"Slušam."</span></p>

  <p class="MsoNormal"><span class="calibre1" xml:lang="SR">"To su tehnikalije, pa pokušaj da me pratiš. Kada se mikrotalasni laseri, koje je uz pomoć nanotehnologije stvorio moj brat, ispale u Zemljinu atmosferu, stvaraju slobodni kiseonik koji se vezuje sa vodonikom, stvarajući tako ozon i vodu. Slobodni kiseonik u atmosferi sparuje se, zato se i naziva O2, a moj brat je otkrio da ispaljivanje lasera iz svemira u atmosferu čini da se kiseonik vezuje sa dva atoma vodonika u ozon O2 i vodu H2O..."</span></p>

  <p class="MsoNormal"><span class="calibre1" xml:lang="SR">"Još uvek ne razumem kako to..."</span></p>

  <p class="MsoNormal"><span class="calibre1" xml:lang="SR">"Vremenske prilike su vezane za vodu. Endru je pomoću obimnih ogleda otkrio da se, kao nusproizvod njegovih ogleda stvara toliko vode, da se i vetrovi menjaju. Što više lasera, to više vetrova. A ako kontrolišeš vodu i vetar, kontrolišeš i vreme uopšte." Zamislio se za trenutak. "Kad sam saznao da su Akiro Izo u Tokiju, pa kasnije, i Madlen Smit u Cirihu blizu rešenja problema, ponudio sam im posao. Ali oni su me odbili. Rekao sam ti da četvorica mojih vrhunskih meteorologa rade sa mnom na tom projektu."</span></p>

  <p class="MsoNormal"><span class="calibre1" xml:lang="SR">"Da."</span></p>

  <p class="MsoNormal"><span class="calibre1" xml:lang="SR">"A bili su dobri. Franc Verbruge u Berlinu, Mark Haris u Parizu, Gari Rejnolds u Vankuveru i Ričard Stivens u Njujorku. Svakog od njih sam zadužio da pokuša da reši zaseban aspekt kontrole vremena, misleći da, pošto rade svaki u svojoj zemlji, nikako neće moći da sastave deliće mozaika i shvate šta je krajnji cilj projekta. Ali, oni su to nekako uspeli. Došli su kod mene i pitali me šta planiram sa time. Kada sam im rekao da ne nameravam da ga ponudim našoj vladi, usprotivili su se i odlučili da odu u Vašington, da bi nekome ispričali za Primu. Nije bilo važno koga će odabrati jer sam nameravao da se pobrinem za njih pre nego što</span></p>

  <p class="MsoNormal"><span class="calibre1" xml:lang="SR">Stignu tamo, ali oni su odabrali tebe, jer si predsednica Senatskog</span></p>

  <p class="MsoNormal"><span class="calibre1" xml:lang="SR">izbornog komiteta za životnu sredinu. Sad gledaj ovo."</span></p>

  <p class="MsoNormal"><span class="calibre1" xml:lang="SR">Na monitoru se pojavi mapa sveta, išarana raznim linijama i simbolima. Taner je, govoreći, pomerao ručicu, i sa njom žižu na mapi, dok nije stigla na Portugaliju.</span></p>

  <p class="MsoNormal"><span class="calibre1" xml:lang="SR">"Poljoprivredne doline u Portugaliji navodnjavaju se iz reka koje teku iz Španije u Atlantik. Zamisli samo šta bi se desilo Portugaliji ako bi kiša nastavila da pada sve dok ne potopi te doline."</span></p>

  <p class="MsoNormal"><span class="calibre1" xml:lang="SR">Taner pritisnu jedno dugme i na velikom ekranu se pojavi slika velike, ružičaste palate, sa ceremonijalnim stražarima i divnim, bujnim vrtovima, obasjanim blistavom sunčevom svetlošću.</span></p>

  <p class="MsoNormal"><span class="calibre1" xml:lang="SR">"To je predsednička palata." Na slici se pojavi trpezarija palate, u kojoj je porodica bila na doručku. "Ovo je predsednik Portugalije, sa ženom i dvoje dece. Oni govore portugalski, ali ti ćeš ih čuti na engleskom. Imam na desetine nanokamera i mikrofona postavljenih u njihovoj palati. Predsednik ne zna da zapovednik njegovog obezbeđenja radi za mene."</span></p>

  <p class="MsoNormal"><span class="calibre1" xml:lang="SR">Pomoćnik je govorio predsedniku:</span></p>

  <p class="MsoNormal"><span class="calibre1" xml:lang="SR">"U jedanaest sati pre podne imate susret u ambasadi i govor za radnički sindikat. U trinaest, ručak u muzeju. Večeras imamo državničku večeru."</span></p>

  <p class="MsoNormal"><span class="calibre1" xml:lang="SR">Zazvoni telefon na stolu za doručak. Predsednik diže slušalicu:</span></p>

  <p class="MsoNormal"><span class="calibre1" xml:lang="SR">"Halo."</span></p>

  <p class="MsoNormal"><span class="calibre1" xml:lang="SR">Tada Taner reče, simultano prevođen sa engleskog na portugalski:</span></p>

  <p class="MsoNormal"><span class="calibre1" xml:lang="SR">"Gospodine predsedniče?'</span></p>

  <p class="MsoNormal"><span class="calibre1" xml:lang="SR">Predsednik je bio iznenađen.</span></p>

  <p class="MsoNormal"><span class="calibre1" xml:lang="SR">"Ko je to?" upita, a njegov glas je za Tanera odmah prevođen na engleski.</span></p>

  <p class="MsoNormal"><span class="calibre1" xml:lang="SR">"Ja sam prijatelj."</span></p>

  <p class="MsoNormal"><span class="calibre1" xml:lang="SR">"Ko... odakle vam moj privatni broj?"</span></p>

  <p class="MsoNormal"><span class="calibre1" xml:lang="SR">"To nije važno. Hoću da me saslušate vrlo pažljivo. Ja volim vašu zemlju i ne želim da bude uništena. Ako ne želite da je strahovite oluje zbrišu sa mape, morate da mi pošaljete dve milijarde dolara u zlatu. Ako sada niste zainteresovani, nazvaću vas opet za tri dana."</span></p>

  <p class="MsoNormal"><span class="calibre1" xml:lang="SR">Na ekranu su videli kako predsednik treska slušalicu na viljušku. On zatim reče svojoj supruzi:</span></p>

  <p class="MsoNormal"><span class="calibre1" xml:lang="SR">"Neki luđak je došao do mog broja. Zvuči kao da je pobegao iz sanatorijuma."</span></p>

  <p class="MsoNormal"><span class="calibre1" xml:lang="SR">Taner se okrenu prema Polin.</span></p>

  <p class="MsoNormal"><span class="calibre1" xml:lang="SR">"To je snimljeno pre tri dana. Sad dozvoli da ti pokažem snimak</span></p>

  <p class="MsoNormal"><span class="calibre1" xml:lang="SR">našeg jučerašnjeg razgovora."</span></p>

  <p class="MsoNormal"><span class="calibre1" xml:lang="SR">Opet se pojavi slika velike, ružičaste palate i njenih predivnih vrtova, samo što je sada pljuštala kiša, a sa neba su neprestano udarali gromovi i bljeskale munje.</span></p>

  <p class="MsoNormal"><span class="calibre1" xml:lang="SR">Taner pritisnu dugme i kamera se preseli u predsednikovu kancelariju. On je sedeo za konferencijskim stolom, sa nekoliko pomoćnika, koji su govorili svi odjednom. Predsednik je bio namršten.</span></p>

  <p class="MsoNormal"><span class="calibre1" xml:lang="SR">Telefon na njegovom stolu zazvoni. .</span></p>

  <p class="MsoNormal"><span class="calibre1" xml:lang="SR">"Pazi sad", isceri se Taner.</span></p>

  <p class="MsoNormal"><span class="calibre1" xml:lang="SR">Predsednik oprezno posegnu za telefonom.</span></p>

  <p class="MsoNormal"><span class="calibre1" xml:lang="SR">"Halo."</span></p>

  <p class="MsoNormal"><span class="calibre1" xml:lang="SR">"Dobro jutro, g. predsedniče. Kako..."</span></p>

  <p class="MsoNormal"><span class="calibre1" xml:lang="SR">"Vi uništavate moju zemlju! Uništili ste useve. Polja su poplavljena. Sela su..." On ućuta, da bi udahnuo vazduh. "Koliko će ovo da traje?" Glas mu je bio histeričan.</span></p>

  <p class="MsoNormal"><span class="calibre1" xml:lang="SR">"Dok ja ne dobijem dve milijarde dolara."</span></p>

  <p class="MsoNormal"><span class="calibre1" xml:lang="SR">Videli su da je predsednik a trenutak zagrizao usnu i zatvorio oči.</span></p>

  <p class="MsoNormal"><span class="calibre1" xml:lang="SR">"I tada ćete prekinuti oluju?"</span></p>

  <p class="MsoNormal"><span class="calibre1" xml:lang="SR">"Da."</span></p>

  <p class="MsoNormal"><span class="calibre1" xml:lang="SR">"Kako želite da vam isporučim novac?"</span></p>

  <p class="MsoNormal"><span class="calibre1" xml:lang="SR">Taner isključi televizor.</span></p>

  <p class="MsoNormal"><span class="calibre1" xml:lang="SR">"Vidiš kako je to lako, princezo? Novac smo već dobili. Dozvoli da ti pokažem šta Prima može da uradi. Ovo su naše ranije probe." On pritisnu drugo dugme i na ekranu se pojavi slika orkana u punom zamahu. „Ovo se dešava u Japanu", reče Taner. "U realnom vremenu. A kod njih je ova sezona uvek mirna." On pritisnu sledeće dugme i pojavi se prizor strahovite oluje u voćnjacima. "Ovo ide uživo sa Floride. Tamo je temperatura ispod nule, sada, u junu. Usevi su uništeni." Pritisnu sledeće dugme i na velikom ekranu se ukaza prizor tornada koji ruši kuće. "Ovo se dešava u Brazilu. Kao što vidiš", reče Taner ponosno, "Prima može sve."</span></p>

  <p class="MsoNormal"><span class="calibre1" xml:lang="SR">Polin mu se približi i reče nežno:</span></p>

  <p class="MsoNormal"><span class="calibre1" xml:lang="SR">"Kao i njen tata."</span></p>

  <p class="MsoNormal"><span class="calibre1" xml:lang="SR">Taner isključi televizor; zatim uze tri DVD-ja i pokaza joj ih..</span></p>

  <p class="MsoNormal"><span class="calibre1" xml:lang="SR">"Ovo su još tri zanimljiva razgovora, koja sam održao sa Peruom, Meksikom i Italijom. Znaš li kako je zlato isporučeno? Poslali smo kamione u njihove banke i oni su ih napunili. Međutim, tada dolazi glavni štos. Ako na bilo koji način pokušaju da otkriju kuda zlato odlazi, obećavam im da će se oluja nastaviti i da neće prestati."</span></p>

  <p class="MsoNormal"><span class="calibre1" xml:lang="SR">Polin ga pogleda zabrinuto.</span></p>

  <p class="MsoNormal"><span class="calibre1" xml:lang="SR">"Taneru, mogu li na bilo koji način da prate tvoje pozive?"</span></p>

  <p class="MsoNormal"><span class="calibre1" xml:lang="SR">On se nasmeja.</span></p>

  <p class="MsoNormal"><span class="calibre1" xml:lang="SR">"Nadam se da mogu. Ako neko pokuša da ih prati, stići će do jednog releja, u jednoj crkvi, a drugi će ih odvesti do škole. Treći relej će pokrenuti oluje koje će poželeti da nikad nisu videli. Četvrti relej vodi do Ovalne sobe u Beloj kući."</span></p>

  <p class="MsoNormal"><span class="calibre1" xml:lang="SR">Polin se nasmeja.</span></p>

  <p class="MsoNormal"><span class="calibre1" xml:lang="SR">Vrata se otvoriše i uđe Endru. Taner se okrenu.</span></p>

  <p class="MsoNormal"><span class="calibre1" xml:lang="SR">"Evo i mog brata."</span></p>

  <p class="MsoNormal"><span class="calibre1" xml:lang="SR">Endru je zurio u Polin, zbunjenog izraza na licu.</span></p>

  <p class="MsoNormal"><span class="calibre1" xml:lang="SR">"Znam li ja vas?" Gledao ju je gotovo pun minut, koncentrišući se, a zatim mu se lice ozari. "Ti... ti i Taner... trebalo je da se venčate. Trebalo je da ja budem dever. Ti si... ti si princeza."</span></p>

  <p class="MsoNormal"><span class="calibre1" xml:lang="SR">Polin reče:</span></p>

  <p class="MsoNormal"><span class="calibre1" xml:lang="SR">"Vrlo dobro, Endru."</span></p>

  <p class="MsoNormal"><span class="calibre1" xml:lang="SR">"Ali ti... ti si otišla. Nisi volela Tanera."</span></p>

  <p class="MsoNormal"><span class="calibre1" xml:lang="SR">Taner progovori.</span></p>

  <p class="MsoNormal"><span class="calibre1" xml:lang="SR">"Razjasniću ti to. Otišla je zato što me je volela" Uze Polin za ruku. "Telefonirala mi je dan posle svadbe. Udala se za vrlo bogatog i uticajnog čoveka, da bi uz pomoć muževog uticaja obezbedila važne klijente za KIG. Zbog toga smo se tako brzo razvijali." Taner zagrli Polin. "Viđali smo se tajno svakog meseca." Sa ponosom reče: "Onda se ona zainteresovala za politiku i postala senator."</span></p>

  <p class="MsoNormal"><span class="calibre1" xml:lang="SR">Endru se namršti.</span></p>

  <p class="MsoNormal"><span class="calibre1" xml:lang="SR">"Ali... ali Sebastijana... Sebastijana..."</span></p>

  <p class="MsoNormal"><span class="calibre1" xml:lang="SR">"Sebastijana Kortez." Taner se nasmeja. "Ona je bila mamac, koji je okolinu skrenuo sa pravog puta. Pobrinuo sam se da svi na poslu saznaju za nju. Princeza i ja nismo mogli dozvoliti da bilo ko posumnja."</span></p>

  <p class="MsoNormal"><span class="calibre1" xml:lang="SR">Endru nesigurno reče:</span></p>

  <p class="MsoNormal"><span class="calibre1" xml:lang="SR">"Oh, shvatam."</span></p>

  <p class="MsoNormal"><span class="calibre1" xml:lang="SR">"Dođi ovamo, Endru." Taner ga povede do kontrolnog uređaja. Stali su ispred Prime. Taner reče: "Sećaš li se ovoga? Pomogao si da se razvije. Sad je gotovo."</span></p>

  <p class="MsoNormal"><span class="calibre1" xml:lang="SR">Endru raširi oči.</span></p>

  <p class="MsoNormal"><span class="calibre1" xml:lang="SR">"Prima..."</span></p>

  <p class="MsoNormal"><span class="calibre1" xml:lang="SR">Taner mu pokaza jedno dugme i reče:</span></p>

  <p class="MsoNormal"><span class="calibre1" xml:lang="SR">"Da. Kontrola vremena." Pokaza mu drugo dugme. "Lokacija." Pogleda brata. "Vidiš kako je jednostavna?"</span></p>

  <p class="MsoNormal"><span class="calibre1" xml:lang="SR">Endru tiho reče:</span></p>

  <p class="MsoNormal"><span class="calibre1" xml:lang="SR">"Sećam se..."</span></p>

  <p class="MsoNormal"><span class="calibre1" xml:lang="SR">Taner se okrenu Polini.</span></p>

  <p class="MsoNormal"><span class="calibre1" xml:lang="SR">"Ovo je tek početak, princezo." Zatim je zagrli. "Istražujem još trideset država. Dobićeš ono što si želela. Moć i novac."</span></p>

  <p class="MsoNormal"><span class="calibre1" xml:lang="SR">Polin radosno reče:</span></p>

  <p class="MsoNormal"><span class="calibre1" xml:lang="SR">"Takav kompjuter bi bio vredan..."</span></p>

  <p class="MsoNormal"><span class="calibre1" xml:lang="SR">"Dva takva kompjutera", reče Taner. "Imam iznenađenje za tebe. Jesi li čula za ostrvo Tamoa u južnom Pacifiku?"</span></p>

  <p class="MsoNormal"><span class="calibre1" xml:lang="SR">"Ne"</span></p>

  <p class="MsoNormal"><span class="calibre1" xml:lang="SR">"Upravo smo ga kupili. Ima sto pedeset kvadratnih kilometara i neverovatno je lepo. U ostrvima Francuske Polinezije, a ima stazu za sletanje i poletanje, i luku za jahtu. Ima sve, uključujući i..." tu napravi dramatičnu pauzu, "...Primu 2."</span></p>

  <p class="MsoNormal"><span class="calibre1" xml:lang="SR">Polin reče:</span></p>

  <p class="MsoNormal"><span class="calibre1" xml:lang="SR">"Misliš, postoji još jedna...?"</span></p>

  <p class="MsoNormal"><span class="calibre1" xml:lang="SR">Taner klimnu glavom.</span></p>

  <p class="MsoNormal"><span class="calibre1" xml:lang="SR">"Tačno, pod zemljom, gde niko, nikad ne može da je nađe. Sad, kad smo se najzad oslobodili onih dveju radoznalih kučki, svet je naš."</span></p>

  <p class="MsoNormal"></p>

  <p class="MsoNormal"></p>
</body>
</html>
