<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <meta content="Microsoft Word 12 (filtered)" name="Generator"/>
    <title>Непознато</title>
    <meta http-equiv="Content-Type" content="text/html; charset=utf-8"/>
  <link href="../../stylesheet.css" type="text/css" rel="stylesheet"/>
<link href="../../page_styles.css" type="text/css" rel="stylesheet"/>
</head>
  <body class="calibre">
  <h1 class="calibre8" id="calibre_pb_36"><span class="calibre11"><span class="calibre19" xml:lang="SR">DVADESETČETVRTO POGLAVLJE</span></span></h1>

  <p class="MsoNormal"><span class="calibre1" xml:lang="SR">Hotel Mandarin nalazio se u staroj, dvospratnoj zgradi u srcu Kineske četvrti, tri ulice od ulice Mot.</span></p>

  <p class="MsoNormal"><span class="calibre1" xml:lang="SR">Kada su Keli i Dijana izašle iz taksija, Dijana spazi Keli na velikom bilbordu prekoputa, u predivnoj večernjoj haljini, sa bočicon parfema u ruci. Zatim je iznenađeno pogleda.</span></p>

  <p class="MsoNormal"><span class="calibre1" xml:lang="SR">"Eto ko ste vi."</span></p>

  <p class="MsoNormal"><span class="calibre1" xml:lang="SR">"Greška", reče Keli. "Ja nisam to, nego to radim, gospođo Stivens." Ona se okrenu i uđe u predvorje, a iznervirana Dijana pođe za njom. Jedan mladi Kinez je sedeo za pultom u malenom predvorju hotela, čitajući primerak čajna Posta.</span></p>

  <p class="MsoNormal"><span class="calibre1" xml:lang="SR">"Potrebna nam je soba za noćas", reče Dijana.</span></p>

  <p class="MsoNormal"><span class="calibre1" xml:lang="SR">Čovek diže pogled prema dvema elegantno odevenim ženama i samo što glasno ne reče: <i class="calibre13">Ovde?</i> Zatim ustade.</span></p>

  <p class="MsoNormal"><span class="calibre1" xml:lang="SR">"Naravno". Pažljivije pogleda njihovu dizajniranu odeću. "To će biti sto dolara za noć."</span></p>

  <p class="MsoNormal"><span class="calibre1" xml:lang="SR">Keli ga pogleda šokirano.</span></p>

  <p class="MsoNormal"><span class="calibre1" xml:lang="SR">"Sto!?"</span></p>

  <p class="MsoNormal"><span class="calibre1" xml:lang="SR">Dijana se brzo umeša:</span></p>

  <p class="MsoNormal"><span class="calibre1" xml:lang="SR">"U redu je."</span></p>

  <p class="MsoNormal"><span class="calibre1" xml:lang="SR">"Unapred."</span></p>

  <p class="MsoNormal"><span class="calibre1" xml:lang="SR">Dijana otvori tašnu, izvadi nekloliko novčanica i dade ih čoveku, a on njoj ključ.</span></p>

  <p class="MsoNormal"><span class="calibre1" xml:lang="SR">"Soba deset, pravo niz hodnik, na levoj strani. Imate li prtljag?"</span></p>

  <p class="MsoNormal"><span class="calibre1" xml:lang="SR">"Doći će kasnije", reče mu Dijana.</span></p>

  <p class="MsoNormal"><span class="calibre1" xml:lang="SR">"Ako vam nešto zatreba, samo tražite Ling." Keli ponovi:</span></p>

  <p class="MsoNormal"><span class="calibre1" xml:lang="SR">"Ling?"</span></p>

  <p class="MsoNormal"><span class="calibre1" xml:lang="SR">"Da. Ona je vaša sobarica."</span></p>

  <p class="MsoNormal"><span class="calibre1" xml:lang="SR">Keli ga nepoverljivo pogleda.</span></p>

  <p class="MsoNormal"><span class="calibre1" xml:lang="SR">"Dobro."</span></p>

  <p class="MsoNormal"><span class="calibre1" xml:lang="SR">Dve žene pođoše niz tmuran, poluosvetljen hodnik.</span></p>

  <p class="MsoNormal"><span class="calibre1" xml:lang="SR">"Previše ste platili", reče joj Keli.</span></p>

  <p class="MsoNormal"><span class="calibre1" xml:lang="SR">"Koliko vam vredi bezbedan krov iznad glave?"</span></p>

  <p class="MsoNormal"><span class="calibre1" xml:lang="SR">"Nisam sigurna da je ovo mesto tako dobra ideja", reče Keli.</span></p>

  <p class="MsoNormal"><span class="calibre1" xml:lang="SR">"Poslužiće dok ne smislimo nešto bolje. Ne brinite. Gospodin Kingsli će nas zbrinuti."</span></p>

  <p class="MsoNormal"><span class="calibre1" xml:lang="SR">Stigavši do broja deset, Dijana otključa vrata i uđoše unutra. Soba je izgledala i mirisala kao da je već dugo prazna. Imala je dva kreveta sa izgužvanim prekrivačima i dve izlizane stolice pored izbrazdanog stola.</span></p>

  <p class="MsoNormal"><span class="calibre1" xml:lang="SR">Keli pogleda po sobi.</span></p>

  <p class="MsoNormal"><span class="calibre1" xml:lang="SR">"Možda je mala. ali sigurno je ružna. Kladim se da nikad nije čišćena." Ona dodirnu jastuče i vide da se diže prašina. "Zanima me koliko je prošlo od kada je Ling umrla."</span></p>

  <p class="MsoNormal"><span class="calibre1" xml:lang="SR">"To je samo za noćas", uveravala ju je Dijana. "Sad ću nazvati gospodina Kingslija."</span></p>

  <p class="MsoNormal"><span class="calibre1" xml:lang="SR">Keli je ju gledala dok je prilazila telefonu i nazivala broj sa vizitkarte koju joj je dao Taner Kingsli. Vezu je dobila odmah.</span></p>

  <p class="MsoNormal"><span class="calibre1" xml:lang="SR">"Taner Kingsli."</span></p>

  <p class="MsoNormal"><span class="calibre1" xml:lang="SR">Dijana odahnu sa olakšanjem.</span></p>

  <p class="MsoNormal"><span class="calibre1" xml:lang="SR">"Gospodine Kingsli, ovde Dijana Stivens. Žao mi je što vas gnjavim, ali gospođi Haris i meni je potrebna vaša pomoć. Neko pokušava da nas ubije, a nemamo pojma šta je u pitanju. U bekstvu smo."</span></p>

  <p class="MsoNormal"><span class="calibre1" xml:lang="SR">"Drago mi je da ste nazvali, gospođo Stivens. Smirite se. Upravo smo otkrili šta se nalazi iza svega ovoga. Nećete više imati problema. Uveravam vas da ste od sada pa nadalje, i vi i gospoda Haris savršeno bezbedne."</span></p>

  <p class="MsoNormal"><span class="calibre1" xml:lang="SR">Dijana na trenutak sklopi oči. <i class="calibre13">Hvala bogu,</i> pomisli.</span></p>

  <p class="MsoNormal"><span class="calibre1" xml:lang="SR">"Možete li mi reći ko..."</span></p>

  <p class="MsoNormal"><span class="calibre1" xml:lang="SR">"Ispričaću vam sve kad se vidimo. Ostanite tu, gde ste. Poslaću nekoga da vas pokupi za tridesetak minuta."</span></p>

  <p class="MsoNormal"><span class="calibre1" xml:lang="SR">"To je..." veza se prekide. Dijana spusti slušalicu i okrenu se Keli, nasmejana. "Dobra vest! Naši problemi su završeni."</span></p>

  <p class="MsoNormal"><span class="calibre1" xml:lang="SR">"Šta je rekao?"</span></p>

  <p class="MsoNormal"><span class="calibre1" xml:lang="SR">"Zna šta je iza svega ovoga i kaže da smo od sada bezbedne."</span></p>

  <p class="MsoNormal"><span class="calibre1" xml:lang="SR">Keli duboko uzdahnu.</span></p>

  <p class="MsoNormal"><span class="calibre1" xml:lang="SR">"Odlično. Sad mogu da se vratim u Pariz i nastavim svoj život."</span></p>

  <p class="MsoNormal"><span class="calibre1" xml:lang="SR">"Poslaće nekoga da nas pokupi za pola sata."</span></p>

  <p class="MsoNormal"><span class="calibre1" xml:lang="SR">Keli se osvrnu po sumornoj sobi.</span></p>

  <p class="MsoNormal"><span class="calibre1" xml:lang="SR">"Biće mi teško da ostavim sve ovo", reče ironično.</span></p>

  <p class="MsoNormal"><span class="calibre1" xml:lang="SR">Dijana se okrenu i reče zamišljeno:</span></p>

  <p class="MsoNormal"><span class="calibre1" xml:lang="SR">"Biće to čudno."</span></p>

  <p class="MsoNormal"><span class="calibre1" xml:lang="SR">"Šta to?"</span></p>

  <p class="MsoNormal"><span class="calibre1" xml:lang="SR">"Vratiti se životu bez Ričarda. Ne mogu da zamislim kako ću..."</span></p>

  <p class="MsoNormal"><span class="calibre1" xml:lang="SR">"Onda nemojte." prekide je Keli, pomislivši: <i class="calibre13">Ne vodi me tamo, gospođo, raspašću se. Ne mogu ni da mislim o tome. Mark je bio sav moj život, jedini razlog da živim...</i></span></p>

  <p class="MsoNormal"><span class="calibre1" xml:lang="SR">Dijana pogleda Keli sa bezosećajnim izrazom i pomisli: <i class="calibre13">Ona je kao</i></span></p>

  <p class="MsoNormal"><i class="calibre17"><span class="calibre1" xml:lang="SR">beživotno umetničko delo, lepa i hladna.</span></i></p>

  <p class="MsoNormal"><span class="calibre1" xml:lang="SR">Keli se okrenu i sede na jedan od kreveta, okrenuvši leđa Dijani. Zatvori oči, sa bolom u sebi, i polako... polako... polako...</span></p>

  <p class="MsoNormal"><span class="calibre1" xml:lang="SR">***</span></p>

  <p class="MsoNormal"><span class="calibre1" xml:lang="SR">Keli je šetala levom obalom sa Markom, ćaskajući o svemu i ničemu, osećajući da joj nikada ni sa kim nije bilo tako prijatno.</span></p>

  <p class="MsoNormal"><span class="calibre1" xml:lang="SR">Kazala je Marku:</span></p>

  <p class="MsoNormal"><span class="calibre1" xml:lang="SR">"Sutra uveče se otvara galerija, ako te zanima..."</span></p>

  <p class="MsoNormal"><span class="calibre1" xml:lang="SR">"Oh, žao mi je Keli. Sutra uveče sam zauzet"</span></p>

  <p class="MsoNormal"><span class="calibre1" xml:lang="SR">Ona je iznenada osetila ubod ljubomore.</span></p>

  <p class="MsoNormal"><span class="calibre1" xml:lang="SR">"Imaš sastanak sa drugom?" Trudila se da zvuči bezbrižno.</span></p>

  <p class="MsoNormal"><span class="calibre1" xml:lang="SR">"Ne. Ne. Idem sam. To je banket..." Primetio je izraz na Kelinom licu. "Ovaj... mislim, večera za naučnike. Ti bi se dosađivala."</span></p>

  <p class="MsoNormal"><span class="calibre1" xml:lang="SR">"Misliš?"</span></p>

  <p class="MsoNormal"><span class="calibre1" xml:lang="SR">"Bojim se da bi. Biće... tamo će se koristiti mnoge reči koje nikad</span></p>

  <p class="MsoNormal"><span class="calibre1" xml:lang="SR">nisi ni čula i..."</span></p>

  <p class="MsoNormal"><span class="calibre1" xml:lang="SR">"Mislim da sam ih sve čula", rekla je Keli, iznervirana. "Proveri me."</span></p>

  <p class="MsoNormal"><span class="calibre1" xml:lang="SR">"Ma, zaista mislim da ne..."</span></p>

  <p class="MsoNormal"><span class="calibre1" xml:lang="SR">"Nisam ja više mala. Hajde."</span></p>

  <p class="MsoNormal"><span class="calibre1" xml:lang="SR">On je uzdahnuo.</span></p>

  <p class="MsoNormal"><span class="calibre1" xml:lang="SR">"Dobro. Anatripsologija... malakostrakologija...aneroidograf... term ag..."</span></p>

  <p class="MsoNormal"><span class="calibre1" xml:lang="SR">"Oh", rekla je Keli, zatečena. "Takve reči."</span></p>

  <p class="MsoNormal"><span class="calibre1" xml:lang="SR">"Znao sam da te neće zanimati. Pa..."</span></p>

  <p class="MsoNormal"><span class="calibre1" xml:lang="SR">"Grešiš. Zanima me." <i class="calibre13">Zato što i tebe zanima</i>, pomislila je Keli.</span></p>

  <p class="MsoNormal"><span class="calibre1" xml:lang="SR">Banket je priređen u hotelu Prins d'Gale i pokazalo se da je prvoklasan događaj. U balskoj dvorani bilo je tri stotine ljudi, među kojima su bili i najveći dostojanstvenici Francuske. Među gostima za prvim stolom, gde su Keli i Mark sedeli. bio je i jedan privlačan, prijatan i simpatičan čovek.</span></p>

  <p class="MsoNormal"><span class="calibre1" xml:lang="SR">"Ja sam Sem Medouz", rekao je Keli. "čuo sam mnogo o vama."</span></p>

  <p class="MsoNormal"><span class="calibre1" xml:lang="SR">"I ja sam čula mnogo o vama", uzvratila je Keli. "Mark kaže da ste mu mentor i najbolji drug."</span></p>

  <p class="MsoNormal"><span class="calibre1" xml:lang="SR">Sem Medouz se osmehnuo.</span></p>

  <p class="MsoNormal"><span class="calibre1" xml:lang="SR">"Čast mi je da budem njegov drug. Mark je posebna ličnost. Već dugo radimo zajedno. On je najpredaniji..."</span></p>

  <p class="MsoNormal"><span class="calibre1" xml:lang="SR">Marku, koji je to slušao, bilo je neprijatno.</span></p>

  <p class="MsoNormal"><span class="calibre1" xml:lang="SR">"Hoćete li vino?" prekinuo ga je.</span></p>

  <p class="MsoNormal"><span class="calibre1" xml:lang="SR">Na pozornici se pojavio ceremonijal-majstor i počeli su govori. Mark je bio u pravu rekavši da će veče biti nezanimljivo za Keli. Dodeljivane su nagrade za naučna i tehnička dostignuća i svi govornici su, što se Keli tiče, mogli da govore i na svahiliju. Ali ona je videla zainteresovanost na Markovom licu i bilo joj je drago što je prisutna.</span></p>

  <p class="MsoNormal"><span class="calibre1" xml:lang="SR">Pošto je večera iz tanjira očišćena, na pozornicu je izašao predsednik Francuske akademije nauka. Počeo je hvaleći naučna dostignuća Francuske u protekloj godini, i tek na kraju njegovog govora, kada je digao zlatnu statuetu i prozvao ime Marka Harisa, Keli je shvatila da je Mark zvezda večeri. On je bio suviše skroman da joj to sam kaže. <i class="calibre13">Zbog toga je pokušao da me odvrati od dolaska</i>, pomislila je gledajući kako Mark izlazi na pozornicu, dok ga prisutni toplo pozdravljaju aplauzom.</span></p>

  <p class="MsoNormal"><span class="calibre1" xml:lang="SR">"Nije mi ovo ni pomenuo". rekla je Keli Semu Medouzu.</span></p>

  <p class="MsoNormal"><span class="calibre1" xml:lang="SR">Medouz se osmehnuo.</span></p>

  <p class="MsoNormal"><span class="calibre1" xml:lang="SR">"Takav je Mark." Za trenutak je pogledao Keli. "Znajte da je ludo zaljubljen u vas. Želi da se oženi vama." Zastao je, pa naglasio: "Nadam se da neće biti povređen."</span></p>

  <p class="MsoNormal"><span class="calibre1" xml:lang="SR">Slušajući to, Keli je iznenada osetila napad krivice: <i class="calibre13">Ne mogu da se udam za Marka. Veliki je prijatelj, ali ja nisam zaljubljena u njega. Šta sam to radila? Ne želim da ga povredim. Bolje je da prestanem da ga viđam. Kako da mu kažem?</i></span></p>

  <p class="MsoNormal"><i class="calibre17"><span class="calibre1" xml:lang="SR">***</span></i></p>

  <p class="MsoNormal"><span class="calibre1" xml:lang="SR">"Jeste li čuli bar reč od ovoga što sam rekla?"</span></p>

  <p class="MsoNormal"><span class="calibre1" xml:lang="SR">Dijanin ljutiti glas trže Keli iz misli. Predivna balska dvorana nestade i ona se nađe u bednoj hotelskoj sobi, sa ženom za koju nije želela ni da je srela.</span></p>

  <p class="MsoNormal"><span class="calibre1" xml:lang="SR">"Šta je?"</span></p>

  <p class="MsoNormal"><span class="calibre1" xml:lang="SR">Dijana uznemireno reče:</span></p>

  <p class="MsoNormal"><span class="calibre1" xml:lang="SR">"Taner Kingsli reče da će poslati nekoga da nas pokupi za pola sata."</span></p>

  <p class="MsoNormal"><span class="calibre1" xml:lang="SR">"Rekli ste mi to. Pa?"</span></p>

  <p class="MsoNormal"><span class="calibre1" xml:lang="SR">"Nije me pitao gde smo."</span></p>

  <p class="MsoNormal"><span class="calibre1" xml:lang="SR">"Verovatno misli da smo još uvek u vašem stanu."</span></p>

  <p class="MsoNormal"><span class="calibre1" xml:lang="SR">"Ne. Kazala sam mu da smo vi i ja u bekstvu."</span></p>

  <p class="MsoNormal"><span class="calibre1" xml:lang="SR">Nastupi trenutak tišine. Keli napući usne u dušo i bezglasno</span></p>

  <p class="MsoNormal"><span class="calibre1" xml:lang="SR">"Oh!"</span></p>

  <p class="MsoNormal"><span class="calibre1" xml:lang="SR">Okrenuše se da pogledaju sat na stočiću pored kreveta.</span></p>

  <p class="MsoNormal"><span class="calibre1" xml:lang="SR">Čovek za recepcijskim pultom diže pogled kada je Flint ušao u</span></p>

  <p class="MsoNormal"><span class="calibre1" xml:lang="SR">predvorje hotela Mandarin.</span></p>

  <p class="MsoNormal"><span class="calibre1" xml:lang="SR">"Mogu li vam pomoći?" Ugledao je Flintov osmeh i uzvratio ga.</span></p>

  <p class="MsoNormal"><span class="calibre1" xml:lang="SR">"Moja žena i njena prijateljica su se upravo prijavile ovde. Moja žena je plavuša. Njena drugarica je žestoka crna ribica. U kojoj su sobi?"</span></p>

  <p class="MsoNormal"><span class="calibre1" xml:lang="SR">"Soba broj deset, ali ne bih mogao da vas pustim unutra. Moraćete da telef..."</span></p>

  <p class="MsoNormal"><span class="calibre1" xml:lang="SR">Flint diže „ruger" kalibra 45 sa prigušivačem i pogodi ga u čelo. Zatim gurnu telo iza pulta i pođe niz hodnik. Stigavši do broja deset, vrati se jedan korak, zalete se i ramenom provali vrata, pa uđe u sobu.</span></p>

  <p class="MsoNormal"><span class="calibre1" xml:lang="SR">Soba je bila prazna, ali iza zatvorenih vrata kupatila čuo se tuš. On priđe vratima kupatila i otvori ih jednim pokretom. Tuš je bio pušten do kraja, a navučen zastor se lagano lelujao. Flint ispali četiri metka u zavesu, sačeka trenutak, pa je skloni.</span></p>

  <p class="MsoNormal"><span class="calibre1" xml:lang="SR">Unutra nije bilo nikoga.</span></p>

  <p class="MsoNormal"><span class="calibre1" xml:lang="SR">***</span></p>

  <p class="MsoNormal"><span class="calibre1" xml:lang="SR">Iz vagon-restorana preko puta, Dijana i Keli su gledale dolazak Flintovog karavana i videle ga kada je ušao u hotel.</span></p>

  <p class="MsoNormal"><span class="calibre1" xml:lang="SR">"Gospode", reče Keli, "taj čovek je pokušao da me kidnapuje."</span></p>

  <p class="MsoNormal"><span class="calibre1" xml:lang="SR">Čekale su. Kada je Flint nekoliko minuta kasnije izašao, usne su mu se osmehivale, ali licu mu je kiptelo od besa.</span></p>

  <p class="MsoNormal"><span class="calibre1" xml:lang="SR">Keli se okrenu Dijani.</span></p>

  <p class="MsoNormal"><span class="calibre1" xml:lang="SR">"Ode Godzila. Koji je naš sledeći štos?"</span></p>

  <p class="MsoNormal"><span class="calibre1" xml:lang="SR">"Treba da se izgubimo odavde."</span></p>

  <p class="MsoNormal"><span class="calibre1" xml:lang="SR">"Gde da odemo? Oni će nadzirati aerodrome, železničke i autobuske stanice..."</span></p>

  <p class="MsoNormal"><span class="calibre1" xml:lang="SR">Dijana se zamisli za trenutak.</span></p>

  <p class="MsoNormal"><span class="calibre1" xml:lang="SR">"Znam gde nam ne mogu ništa."</span></p>

  <p class="MsoNormal"><span class="calibre1" xml:lang="SR">"Da pogodim. U svemirskom brodu koji vas je dovezao ovde."</span></p>

  <p class="MsoNormal"></p>

  <p class="MsoNormal"></p>

  <p class="MsoNormal"></p>
</body>
</html>
