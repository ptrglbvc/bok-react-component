<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <meta content="Microsoft Word 12 (filtered)" name="Generator"/>
    <title>Непознато</title>
    <meta http-equiv="Content-Type" content="text/html; charset=utf-8"/>
  <link href="../../stylesheet.css" type="text/css" rel="stylesheet"/>
<link href="../../page_styles.css" type="text/css" rel="stylesheet"/>
</head>
  <body class="calibre">
  <h2 class="calibre10" id="calibre_pb_13"><span class="calibre11"><span class="calibre20" xml:lang="SR">Pariz, Francuska</span></span></h2>

  <p class="MsoNormal"><span class="calibre1" xml:lang="SR">Keli Haris je eksplodirala u svetu mode kao vatromet. Bila je na polovini dvadesetih godina, crnkinja medenog tena i lica koje je predstavljalo fotografski san. Imala je tople smeđe, bistre oči, pune i senzualne usne, lepe duge noge i figuru punu erotskog naboja. Tamna kosa joj je bila ošišana kratko i namerno nemarno, sa nekoliko uvojaka</span></p>

  <p class="MsoNormal"><span class="calibre1" xml:lang="SR">preko čela. Ranije te godine, čitaoci časopisa Ell i Mademoiselle</span></p>

  <p class="MsoNormal"><span class="calibre1" xml:lang="SR">izabrali su Keli za najlepšu manekenku sveta.</span></p>

  <p class="MsoNormal"><span class="calibre1" xml:lang="SR">Dovršavajući oblačenje, Keli se osvrnu po luksuznom stanu, kao i uvek, čudeći se. Stan je bio spektakularan. Nalazio se u ekskluzivnoj Rue St.-Louis-en-Elle, u pariškoj četvrti Arrondissenient. Imao je ulaz sa dvostrukim vratima, elegantno predvorje sa visokim plafonom i bledo žutim panel-pločama na zidovima, dok je dnevna soba bila opremljena eklektičnom mešavinom nameštaja francuskog i regentskog stila. Sa terase, na drugoj strani Sene, video se Notr Dam.</span></p>

  <p class="MsoNormal"><span class="calibre1" xml:lang="SR">Keli se radovala predstojećem vikendu. Trebalo je da joj muž negde priredi jedno od svojih iznenađenja.</span></p>

  <p class="MsoNormal"><span class="calibre1" xml:lang="SR">"Hoću da se lepo doteraš, dušo. Svideće ti se gde idemo," rekao je.</span></p>

  <p class="MsoNormal"><span class="calibre1" xml:lang="SR">Keli se osmehnu za sebe. Mark je bio najdivniji čovck na svetu. Ona pogleda na sat i uzdahnu. <i class="calibre13">Bolje da krenem</i>, pomisli, <i class="calibre13">predstava počinje za pola sata.</i></span></p>

  <p class="MsoNormal"><span class="calibre1" xml:lang="SR">Nekoliko trenutaka kasnije izašla je iz stana i pošla kroz predvorje, prema liftu. U tom trenutku otvoriše se i vrata vrata susednog stana, i madam Žozet Lapoant izađe u hodnik. Niska, loptica od žene, uvek je imala lepu reč za Keli.</span></p>

  <p class="MsoNormal"><span class="calibre1" xml:lang="SR">"Dobar dan, madam Haris." Keli se osmehnu.</span></p>

  <p class="MsoNormal"><span class="calibre1" xml:lang="SR">"Dobar dan, madam Lapoant."</span></p>

  <p class="MsoNormal"><span class="calibre1" xml:lang="SR">"Lepi ste, kao i uvek."</span></p>

  <p class="MsoNormal"><span class="calibre1" xml:lang="SR">"Hvala vam."</span></p>

  <p class="MsoNormal"><span class="calibre1" xml:lang="SR">Keli pritisnu dugme za lift. Oko četiri metra od njih, krupan čovek u radnoj odeći popravljao je neki uređaj na zidu. On pogleda dve žene, pa hitro okrenu glavu.</span></p>

  <p class="MsoNormal"><span class="calibre1" xml:lang="SR">"Kako ide poziranje?" upita madam Lapoant.</span></p>

  <p class="MsoNormal"><span class="calibre1" xml:lang="SR">"Dobro, hvala."</span></p>

  <p class="MsoNormal"><span class="calibre1" xml:lang="SR">"Moram uskoro doći da vas gledam na nekoj od vaših modnih revija."</span></p>

  <p class="MsoNormal"><span class="calibre1" xml:lang="SR">"Biće mi drago da vam to sredim."</span></p>

  <p class="MsoNormal"><span class="calibre1" xml:lang="SR">Lift stiže, pa Keli i madam Lapoant uđoše. čovek u radnoj odeći izvadi mali voki-toki, žurno nešto prozbori u njega i hitro se udalji odatle. Kada su vrata počela da se zatvaraju, Keli ču kako zvoni telefon u njenom stanu. Oklevala je. Žurila je, ali možda je to Mark zove.</span></p>

  <p class="MsoNormal"><span class="calibre1" xml:lang="SR">"Idite vi", reče ona madam Lapoant.</span></p>

  <p class="MsoNormal"><span class="calibre1" xml:lang="SR">Keli izađe iz lifta, poče da traži ključ po tašni, nađe ga i utrča natrag, u stan. Pritrča telefonu koji je zvonio i diže slušalicu.</span></p>

  <p class="MsoNormal"><span class="calibre1" xml:lang="SR">"Mark?"</span></p>

  <p class="MsoNormal"><span class="calibre1" xml:lang="SR">Nepoznat glas reče:</span></p>

  <p class="MsoNormal"><span class="calibre1" xml:lang="SR">"Nanet?"</span></p>

  <p class="MsoNormal"><span class="calibre1" xml:lang="SR">Keli je bila razočarana.</span></p>

  <p class="MsoNormal2"><span class="calibre21" xml:lang="SR">"Nous ne connaissons pas la personne qui repond a ce nom."</span></p>

  <p class="MsoNormal"><span class="calibre1" xml:lang="SR">"Pardonnez moi."</span></p>

  <p class="MsoNormal"><span class="calibre1" xml:lang="SR">Pogrešan broj. Keli spusti slušalicu. U tom trenutku začu se strahovit tresak, koji potrese celu zgradu. Trenutak kasnije začuše se uzbuđeni glasovi i krici. Keli, prestravljena, istrča u hodnik, da vidi šta se desilo. Zvuci su se čuli odozdo. Ona strča niz stepenište i stigavši u predvorje, začu neku galamu u podrumu.</span></p>

  <p class="MsoNormal"><span class="calibre1" xml:lang="SR">Keli, uplašena, strča u podrum i stade u šoku, ugledavši razbijen lift i izubijano telo madam Lapoant u njemu. Ona oseti slabost. Jadna žena. Minut ranije bila je živa, a sada... i ja sam mogla biti unutra sa njom. Da nije bilo onog telefonskog poziva... razmišljala je.</span></p>

  <p class="MsoNormal"><span class="calibre1" xml:lang="SR">Masa se okupljala oko lifta, a u daljini su se čule sirene.</span></p>

  <p class="MsoNormal"><i class="calibre17"><span class="calibre1" xml:lang="SR">Trebalo bi da ostanem</span></i><span class="calibre1" xml:lang="SR">, pomisli Keli sa osećajem krivice, <i class="calibre13">ali ne mogu. moram da idem.</i> Pogleda leš i prošaputa:</span></p>

  <p class="MsoNormal"><span class="calibre1" xml:lang="SR">"Tako mi je žao, madam Lapoant."</span></p>

  <p class="MsoNormal"><span class="calibre1" xml:lang="SR">***</span></p>

  <p class="MsoNormal"><span class="calibre1" xml:lang="SR">Kada je Keli stigla u modni salon i prošla kroz službeni ulaz, nervozni organizator Pjer ju je čekao. On odmah skoči.</span></p>

  <p class="MsoNormal"><span class="calibre1" xml:lang="SR">"Keli! Keli! Kasniš! Predstava je već počela i..."</span></p>

  <p class="MsoNormal"><span class="calibre1" xml:lang="SR">"Žao mi je, Pjer. Desilo se... desila se nesreća."</span></p>

  <p class="MsoNormal"><span class="calibre1" xml:lang="SR">On je pogleda pažljivije.</span></p>

  <p class="MsoNormal"><span class="calibre1" xml:lang="SR">"Jesi li povredena?"</span></p>

  <p class="MsoNormal"><span class="calibre1" xml:lang="SR">"Nisam." Keli za trenutak zatvori oči. Pomisao da mora da radi posle onoga što je doživela stvarala joj je mučninu, ali nije imala izbora. Bila je zvezda predstave.</span></p>

  <p class="MsoNormal"><span class="calibre1" xml:lang="SR">"Požuri!" reče joj Pjer. „Vite."</span></p>

  <p class="MsoNormal"><span class="calibre1" xml:lang="SR">Keli pođe prema svojoj garderobi.</span></p>

  <p class="MsoNormal"><span class="calibre1" xml:lang="SR">***</span></p>

  <p class="MsoNormal"><span class="calibre1" xml:lang="SR">Najuglednija modna revija godine održavala se u Šanelovom originalnom salonu, u Rue Cambon 31. Paparaci su bili u prednjim redovima. Sva mesta su bila zauzeta, a u zadnjem delu prostorije stajali su oni koji su želeli da bace prvi pogled na nove kreacije sledeće sezone. Prostorija je za tu priliku bila ukrašena cvećem i okačenim tkaninama, ali niko nije obraćao pažnju na dekor. Stvarna atrakcija nalazila se na dugačkoj pisti, reka boja, lepote i stila u pokretu. U pozadini svirala je muzika laganim, seksi ritmom, naglašavajući pokrete na pisti. Dok su ljupke manekenke prolazile tamo-amo, pratio ih je glas iz zvučnika koji je komentarisao modele.</span></p>

  <p class="MsoNormal"><span class="calibre1" xml:lang="SR">Crnokosa Azijatkinja je pošla niz prolaz:</span></p>

  <p class="MsoNormal"><span class="calibre1" xml:lang="SR">"... klasično šivena satenska vunena jakna, svilene pantalone i bela bluza..."</span></p>

  <p class="MsoNormal"><span class="calibre1" xml:lang="SR">Vitka plavuša je zalelujala pistom:</span></p>

  <p class="MsoNormal"><span class="calibre1" xml:lang="SR">"...nosi džemper sa rolkragnom od crnog kašmira uz bele, pamučne</span></p>

  <p class="MsoNormal"><span class="calibre1" xml:lang="SR">kargo pantalone..."</span></p>

  <p class="MsoNormal"><span class="calibre1" xml:lang="SR">Izašla je riđokosa:</span></p>

  <p class="MsoNormal"><span class="calibre1" xml:lang="SR">"...jakna od crne kože i crne pantalone od šan-tunga, uz belu, košulju na falte..."</span></p>

  <p class="MsoNormal"><span class="calibre1" xml:lang="SR">Francuska manekenka:</span></p>

  <p class="MsoNormal"><span class="calibre1" xml:lang="SR">"...ružičasta jakna od angore na tri dugmeta, ružičasta rolkragna i crne pantalone sa manžetnama..."</span></p>

  <p class="MsoNormal"><span class="calibre1" xml:lang="SR">Šveđanka:</span></p>

  <p class="MsoNormal"><span class="calibre1" xml:lang="SR">"...tamnoplavi, satenski vuneni komplet i svetloljubičasta, svilena bluza..."</span></p>

  <p class="MsoNormal"><span class="calibre1" xml:lang="SR">A onda, trenutak koji su svi očekivali. Šveđanka je izašla i pista je ostala prazna. Iz zvučnika je dopirale:</span></p>

  <p class="MsoNormal"><span class="calibre1" xml:lang="SR">"A sada, pošto je sezona kupanja na pomolu, sa zadovoljstvom predstavljamo našu novu liniju odeće za plažu."</span></p>

  <p class="MsoNormal"><span class="calibre1" xml:lang="SR">Začuo se žagor radoznalih glasova, na čijem vrhuncu se pojavi Keli Haris. Na sebi je imala beli bikini, prsluče koje je jedva prekrivalo njene čvrste, mlade grudi i donji deo koji kao da ju je grlio. Dok je izazovno lebdela pistom, delovala je očaravajuće. Začu se aplauz u talasima. Keli se blago osmehnu sa zahvalnošću, obiđe pistu i nestade.</span></p>

  <p class="MsoNormal"><span class="calibre1" xml:lang="SR">Iza zavese čekala su je dvojica ljudi.</span></p>

  <p class="MsoNormal"><span class="calibre1" xml:lang="SR">"Gospodo Haris, imate li jedan trenutak?"</span></p>

  <p class="MsoNormal"><span class="calibre1" xml:lang="SR">"Izvinite", reče ona u žurbi. "Moram brzo da se presvučem." Ona htede da se udalji.</span></p>

  <p class="MsoNormal"><span class="calibre1" xml:lang="SR">"Stanite! Gospodo Haris! Mi smo iz Police Judiciaire. Ja sam glavni inspektor Din, a ovo je inspektor Steno. Treba da razgovaramo."</span></p>

  <p class="MsoNormal"><span class="calibre1" xml:lang="SR">Keli stade.</span></p>

  <p class="MsoNormal"><span class="calibre1" xml:lang="SR">"Policija? O čemu da razgovaramo?"</span></p>

  <p class="MsoNormal"><span class="calibre1" xml:lang="SR">"Vi ste gospođa Haris, je li tako?"</span></p>

  <p class="MsoNormal"><span class="calibre1" xml:lang="SR">"Jesam." Odjednom oseti neku zebnju.</span></p>

  <p class="MsoNormal"><span class="calibre1" xml:lang="SR">"Onda sa žalošću moram da vas obavestim da... da je vaš suprug poginuo prošle noći."</span></p>

  <p class="MsoNormal"><span class="calibre1" xml:lang="SR">Keli se osušiše usta.</span></p>

  <p class="MsoNormal"><span class="calibre1" xml:lang="SR">"Moj suprug? Kako?"</span></p>

  <p class="MsoNormal"><span class="calibre1" xml:lang="SR">"Očito je da je počinio je samoubistvo."</span></p>

  <p class="MsoNormal"><span class="calibre1" xml:lang="SR">U Kelinim ušima nešto zaurla. Jedva je shvatala šta to glavni inspektor govori.</span></p>

  <p class="MsoNormal"><span class="calibre1" xml:lang="SR">"...Ajfelova kula... u ponoć... poruka... sa žaljenjem... najdublje saučešće."</span></p>

  <p class="MsoNormal"><span class="calibre1" xml:lang="SR">Reči nisu bile stvarne. Bili su to glasovi bez značenja.</span></p>

  <p class="MsoNormal"><span class="calibre1" xml:lang="SR">"Madam..."</span></p>

  <p class="MsoNormal"><i class="calibre17"><span class="calibre1" xml:lang="SR">"Ovog vikenda hoću da se lepo doteraš, dušo. Svideće ti se gde idemo",</span></i> <span class="calibre1" xml:lang="SR">bile su njegove poslednje reči.</span></p>

  <p class="MsoNormal"><span class="calibre1" xml:lang="SR">"To je neka... neka greška", reče Keli. "Mark ne bi..."</span></p>

  <p class="MsoNormal"><span class="calibre1" xml:lang="SR">"Žao mi je." Glavni inspektor je pažljivo gledao Keli. "Jeste li dobro, madam?"</span></p>

  <p class="MsoNormal"><span class="calibre1" xml:lang="SR">"Da." <i class="calibre13">Sem što mi se život završio</i>, pomisli.</span></p>

  <p class="MsoNormal"><span class="calibre1" xml:lang="SR">Pjer se dogega do Keli, sa prcdivnim prugastim bikinijem u rukama.</span></p>

  <p class="MsoNormal"><span class="calibre1" xml:lang="SR">"Šeri, moraš brzo da se presvučeš, nemamo vremena za gubljenje." On joj ćušnu bikini u ruke. "..Vite! Vite!"</span></p>

  <p class="MsoNormal"><span class="calibre1" xml:lang="SR">Keli ga polako ispusti na pod.</span></p>

  <p class="MsoNormal"><span class="calibre1" xml:lang="SR">"Pjer?"</span></p>

  <p class="MsoNormal"><span class="calibre1" xml:lang="SR">On ju je gledao iznenađeno.</span></p>

  <p class="MsoNormal"><span class="calibre1" xml:lang="SR">"Da?"</span></p>

  <p class="MsoNormal"><span class="calibre1" xml:lang="SR">"Obuci ga ti."</span></p>

  <p class="MsoNormal"><span class="calibre1" xml:lang="SR">***</span></p>

  <p class="MsoNormal"><span class="calibre1" xml:lang="SR">Keli je limuzinom vraćena u stan. Upravnik salona je hteo da pošalje nekoga da bude sa njom, ali ona je odbila. Želela je da bude sama. Sada, ulazeći u zgradu, ugleda nastojnika, Filipa Sendra, i čoveka u radnoj odeći, okružene grupom stanara.</span></p>

  <p class="MsoNormal"><span class="calibre1" xml:lang="SR">Jedna od stanarki reče:</span></p>

  <p class="MsoNormal"><span class="calibre1" xml:lang="SR">"Jadna madam Lapoant. Kakva užasna nesreća."</span></p>

  <p class="MsoNormal"><span class="calibre1" xml:lang="SR">Čovek u radnoj odeći diže dva kraja prekinute sajle.</span></p>

  <p class="MsoNormal"><span class="calibre1" xml:lang="SR">"Nije bila nesreća, madam. Neko je presekao sigurnosnu sajlu lifta."</span></p>

  <p class="MsoNormal"></p>

  <p class="MsoNormal"></p>

  <p class="MsoNormal"></p>

  <p class="MsoNormal"></p>

  <p class="MsoNormal"></p>
</body>
</html>
