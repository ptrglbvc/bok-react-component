<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <meta content="Microsoft Word 12 (filtered)" name="Generator"/>
    <title>Непознато</title>
    <meta http-equiv="Content-Type" content="text/html; charset=utf-8"/>
  <link href="../../stylesheet.css" type="text/css" rel="stylesheet"/>
<link href="../../page_styles.css" type="text/css" rel="stylesheet"/>
</head>
  <body class="calibre">
  <h1 class="calibre8" id="calibre_pb_7"><span class="calibre11"><span class="calibre19" xml:lang="SR">DRUGO POGLAVLJE</span></span></h1>

  <p class="MsoNormal"><span class="calibre1" xml:lang="SR">Svanulo je pre nego što je Dijana uspela da smiri drhtavicu, osećala je jezu do kostiju.</span></p>

  <p class="MsoNormal"><span class="calibre1" xml:lang="SR">Ričard je mrtav.</span></p>

  <p class="MsoNormal"><span class="calibre1" xml:lang="SR">Nikada više neće ga videti, čuti njegov glas, osetiti njegov zagrljaj. Neprestano je mislila:</span></p>

  <p class="MsoNormal"><i class="calibre17"><span class="calibre1" xml:lang="SR">Ja sam kriva. Nije trebalo da idem u onu sudnicu. Oh, Ričarde, oprosti mi... molim te, oprosti mi... Ne znam kako ću dalje bez tebe. Ti si bio moj život, razlog da živim, a sad nemam ništa.</span></i></p>

  <p class="MsoNormal"><span class="calibre1" xml:lang="SR">Želela je da se sklupča u malenu lopticu.</span></p>

  <p class="MsoNormal"><span class="calibre1" xml:lang="SR">Želela je da nestane.</span></p>

  <p class="MsoNormal"><span class="calibre1" xml:lang="SR">Želela je da umre.</span></p>

  <p class="MsoNormal"><span class="calibre1" xml:lang="SR">Ležala je tako sama, misleći o prošlosti, o tome kako joj je Ričard promenio život...</span></p>

  <p class="MsoNormal"><span class="calibre1" xml:lang="SR">***</span></p>

  <p class="MsoNormal"><span class="calibre1" xml:lang="SR">Dijana je odrasla gore, u Sends Pointu, u Njujorku, kraju mira i obilja. Otac joj je bio hirurg, a majka umetnica i Dijana je počela da crta u trećoj godini. Išla je u internatsku školu Sent Pol, a kao brucoškinja na koledžu, imala je kratku vezu sa jednim harizmatičnim nastavnikom matematike. Rekao joj je da želi da se oženi njome jer je ona za njega jedina žena na svetu. Saznavši da već ima ženu i tri deteta, Dijana je zaključila da joj se ni njegova matematika, ni uspomena ne dopadaju, i premestila se na koledž Vesli.</span></p>

  <p class="MsoNormal"><span class="calibre1" xml:lang="SR">Bila je opsednuta umetnošću i svaki slobodan trenutak provodila slikajući. U vreme kada je diplomirala, Dijana je počela da prodaje svoje slike i pročula se kao umetnica koja obećava.</span></p>

  <p class="MsoNormal"><span class="calibre1" xml:lang="SR">Te jeseni, jedna poznata galerija u Petoj aveniji omogućila je Dijani samostalnu izložbu, što je predstavljalo veliki uspeh. Vlasnik galerije, Pol Dikon, bio je bogati i obrazovani Afroamerikanac. koji je pomogao Dijani da započne karijeru.</span></p>

  <p class="MsoNormal"><span class="calibre1" xml:lang="SR">Prilikom otvaranja, salon je bio prepun. Dikon je požurio do Dijane, sa širokim osmehom na licu.</span></p>

  <p class="MsoNormal"><span class="calibre1" xml:lang="SR">"Čestitam! Već smo prodali većinu slika! Postaviću ti drugu izložbu za nekoliko meseci, čim budeš spremna za nju."</span></p>

  <p class="MsoNormal"><span class="calibre1" xml:lang="SR">Dijana je bila oduševljena.</span></p>

  <p class="MsoNormal"><span class="calibre1" xml:lang="SR">"To je divno. Pole."</span></p>

  <p class="MsoNormal"><span class="calibre1" xml:lang="SR">"Ti to zaslužuješ." Potapšao ju je po ramenu i odšetao dalje.</span></p>

  <p class="MsoNormal"><span class="calibre1" xml:lang="SR">Dijana je davala jedan autogram, kada joj je neki muškarac iza leđa rekao:</span></p>

  <p class="MsoNormal"><span class="calibre1" xml:lang="SR">"Sviđaju mi se vaše obline." Dijana se ukočila. Okrenula se i zinula da mu oštro odgovori, ali on je nastavio: "Imaju finoću Rozetija i Manea." Govoreći to, posmatrao je jednu od njenih slika.</span></p>

  <p class="MsoNormal"><span class="calibre1" xml:lang="SR">Dijana se na vreme uzdrža.</span></p>

  <p class="MsoNormal"><span class="calibre1" xml:lang="SR">"Oh." Pogleda ga pažljivije. Izgledao je kao da je na polovini tridesetih godina. Bio je visok sto osamdeset santimetara, atletske građe, plave kose i svetloplavih očiju. Na sebi je imao lagano, žutosmeđe odelo, belu košulju i smeđu kravatu.</span></p>

  <p class="MsoNormal"><span class="calibre1" xml:lang="SR">"Ovaj... hvala vam."</span></p>

  <p class="MsoNormal"><span class="calibre1" xml:lang="SR">"Kada ste počeli da slikate?"</span></p>

  <p class="MsoNormal"><span class="calibre1" xml:lang="SR">"U detinjstvu. Majka mi je bila slikarka."</span></p>

  <p class="MsoNormal"><span class="calibre1" xml:lang="SR">On se osmehnu.</span></p>

  <p class="MsoNormal"><span class="calibre1" xml:lang="SR">"Moja je bila kuvarica, ali ja ne znam da kuvam. Znam vaše ime. Ja sam Ričard Stivens."</span></p>

  <p class="MsoNormal"><span class="calibre1" xml:lang="SR">U tom trenutku prišao je Pol Dikon sa tri paketa.</span></p>

  <p class="MsoNormal"><span class="calibre1" xml:lang="SR">"Evo vaših slika, gospodine Stivense. Uživajte u njima."</span></p>

  <p class="MsoNormal"><span class="calibre1" xml:lang="SR">Predao ih je Ričardu Stivens u i udaljio se.</span></p>

  <p class="MsoNormal"><span class="calibre1" xml:lang="SR">Dijana ga je iznenađeno pogledala.</span></p>

  <p class="MsoNormal"><span class="calibre1" xml:lang="SR">"Kupili ste tri moje slike?"</span></p>

  <p class="MsoNormal"><span class="calibre1" xml:lang="SR">"Imam još dve kod kuće."</span></p>

  <p class="MsoNormal"><span class="calibre1" xml:lang="SR">"Ja sam... ja sam polaskana."</span></p>

  <p class="MsoNormal"><span class="calibre1" xml:lang="SR">"Cenim talenat."</span></p>

  <p class="MsoNormal"><span class="calibre1" xml:lang="SR">"Hvala vam."</span></p>

  <p class="MsoNormal"><span class="calibre1" xml:lang="SR">Oklevao je.</span></p>

  <p class="MsoNormal"><span class="calibre1" xml:lang="SR">"Pa, vi ste verovatno vrlo zauzeti, pa ću otrčati..."</span></p>

  <p class="MsoNormal"><span class="calibre1" xml:lang="SR">Dijana je čula sebe kako kaže:</span></p>

  <p class="MsoNormal"><span class="calibre1" xml:lang="SR">"Ne. Ne žurim."</span></p>

  <p class="MsoNormal"><span class="calibre1" xml:lang="SR">On se osmehnuo.</span></p>

  <p class="MsoNormal"><span class="calibre1" xml:lang="SR">"Dobro." Opet je oklevao. "Mogli biste da mi učinite veliku uslugu, gospođice Vest."</span></p>

  <p class="MsoNormal"><span class="calibre1" xml:lang="SR">Dijana pogleda njegovu levu ruku. Nije nosio burmu.</span></p>

  <p class="MsoNormal"><span class="calibre1" xml:lang="SR">"Da?"</span></p>

  <p class="MsoNormal"><span class="calibre1" xml:lang="SR">"Desilo se da imam dve karte za ponovno izvođenje Veselog duha Noela Kauarda, za sutra uveče, a nemam društvo za to. Ako ste slobodni...?"</span></p>

  <p class="MsoNormal"><span class="calibre1" xml:lang="SR">Dijana ga pogleda za trenutak. Izgledao joj je fino i bio vrlo privlačan, ali, najzad, i sasvim nepoznat.</span></p>

  <p class="MsoNormal"><i class="calibre17"><span class="calibre1" xml:lang="SR">Suviše opasno. Previše opasno</span></i><span class="calibre1" xml:lang="SR">, pomislila je, slušajući sebe kako govori:</span></p>

  <p class="MsoNormal"><span class="calibre1" xml:lang="SR">"Volela bih da pođem."</span></p>

  <p class="MsoNormal"><span class="calibre1" xml:lang="SR">Sledećc veče je bilo divno. Ričard Stivens je bio zabavno društvo i odmah su se uklopili. Oboje su se zanimali za umetnost i muziku, a i mnogo drugih stvari. Sviđao joj se, ali nije bila sigurna da li i on isto oseća za nju. Na kraju večeri, Ričard ju je pitao:</span></p>

  <p class="MsoNormal"><span class="calibre1" xml:lang="SR">"Jesi li slobodna sutra uveče?"</span></p>

  <p class="MsoNormal"><span class="calibre1" xml:lang="SR">Dijana je bez oklevanja odgovorila:</span></p>

  <p class="MsoNormal"><span class="calibre1" xml:lang="SR">"Da."</span></p>

  <p class="MsoNormal"><span class="calibre1" xml:lang="SR">Sutradan uveče večerali su u jednom tihom restoranu u Sohou.</span></p>

  <p class="MsoNormal"><span class="calibre1" xml:lang="SR">"Pričaj mi o sebi, Ričardc."</span></p>

  <p class="MsoNormal"><span class="calibre1" xml:lang="SR">"Nema tu mnogo da se priča. Rođen sam u Čikagu. Otac mi je bio građevinski inženjer i konstruisao je zgrade po celom svetu, a majka i ja smo putovali sa njim. Išao sam u dvanaestak raznih stranih škola i u samoodbrani naučio nekoliko jezika."</span></p>

  <p class="MsoNormal"><span class="calibre1" xml:lang="SR">"Šta radiš? Od čega živiš?"</span></p>

  <p class="MsoNormal"><span class="calibre1" xml:lang="SR">"Radim u KIG-u, Kingslijevoj međunarodnoj grupi. To je veliki istraživački centar."</span></p>

  <p class="MsoNormal"><span class="calibre1" xml:lang="SR">"Zvuči uzbudljivo."</span></p>

  <p class="MsoNormal"><span class="calibre1" xml:lang="SR">"Vrlo je zanimljivo. Radimo istraživanja vezana za najsavremenije tehnologije. Da imamo moto, zvučao bi kao: Ako nemamo odgovor sada, sačekajte do sutra:"</span></p>

  <p class="MsoNormal"><span class="calibre1" xml:lang="SR">Posle večere, Ričard je otpratio Dijanu kući. Pred njenim vratima, uzeo ju je za ruku i rekao:</span></p>

  <p class="MsoNormal"><span class="calibre1" xml:lang="SR">"Uživao sam ove večeri. Hvala ti."</span></p>

  <p class="MsoNormal"><span class="calibre1" xml:lang="SR">I otišao.</span></p>

  <p class="MsoNormal"><span class="calibre1" xml:lang="SR">Dijana je stajala i gledala ga kako odlazi, misleći: <i class="calibre13">Drago mi je da ie džentlmen, a ne vuk. Stvarno mi je drago. Prokletstvo!</i></span></p>

  <p class="MsoNormal"><span class="calibre1" xml:lang="SR">Posle toga, svake večeri su bili zajedno i uvek kada bi ga videla, osećala je istu toplinu.</span></p>

  <p class="MsoNormal"><span class="calibre1" xml:lang="SR">Jednog petka uveče, Ričard je rekao:</span></p>

  <p class="MsoNormal"><span class="calibre1" xml:lang="SR">"Subotom treniram jedan tim iz male lige. Da li bi htela da dođeš, da gledaš?"</span></p>

  <p class="MsoNormal"><span class="calibre1" xml:lang="SR">Dijana klimnu glavom.</span></p>

  <p class="MsoNormal"><span class="calibre1" xml:lang="SR">"Volela bih to, treneru."</span></p>

  <p class="MsoNormal"><span class="calibre1" xml:lang="SR">Sledećeg jutra, Dijana je gledala kako Ričard radi sa vrednim malim igračima. Bio je nežan, brižan i strpljiv, i kriknuo je od zadovoljstva kada je desetogodišnji Tim Holm uhvatio loptu udarenu visoko u vazduh; bilo je jasno da ga klinci obožavaju.</span></p>

  <p class="MsoNormal"><span class="calibre1" xml:lang="SR">Dijana je pomislila: <i class="calibre13">Zaljubljujem se. Zaljubljujem se.</i></span></p>

  <p class="MsoNormal"><span class="calibre1" xml:lang="SR">Nekoliko dana kasnije, Dijana je izašla na ručak sa nekoliko drugarica i dok su izlazile iz restorana, prošle su pored salona neke Ciganke, proročice. Dijana je impulsivno rekla:</span></p>

  <p class="MsoNormal"><span class="calibre1" xml:lang="SR">"Hajde da čujemo budućnost."</span></p>

  <p class="MsoNormal"><span class="calibre1" xml:lang="SR">"Ja ne mogu, Dijana. Moram da se vratim na posao."</span></p>

  <p class="MsoNormal"><span class="calibre1" xml:lang="SR">"Moram i ja."</span></p>

  <p class="MsoNormal"><span class="calibre1" xml:lang="SR">"Ja moram da odem po Džonija."</span></p>

  <p class="MsoNormal"><span class="calibre1" xml:lang="SR">"Zašto ti ne uđeš. pa ćeš nam pričali šta ti je rekla."</span></p>

  <p class="MsoNormal"><span class="calibre1" xml:lang="SR">"Dobro. Hoću."</span></p>

  <p class="MsoNormal"><span class="calibre1" xml:lang="SR">Pet minuta kasnije. Dijana je sedela preko puta babe upalog lica, usta punih zlatnih zuba i sa prljavom maramom preko glave.</span></p>

  <p class="MsoNormal"><i class="calibre17"><span class="calibre1" xml:lang="SR">Ovo je besmisleno</span></i><span class="calibre1" xml:lang="SR">, pomislila je Dijana; <i class="calibre13">zašto sam ovde?</i>. Ali znala je zašto je tu. Želela je da pita imaju li ona i Ričard zajedničku budućnost. <i class="calibre13">Radi štosa</i>, pomislila je.</span></p>

  <p class="MsoNormal"><span class="calibre1" xml:lang="SR">Dijana je gledala kako starica uzima špil za tarot i počinje da meša karte, ne dižući pogled ni za trenutak.</span></p>

  <p class="MsoNormal"><span class="calibre1" xml:lang="SR">"Zanima me da li..."</span></p>

  <p class="MsoNormal"><span class="calibre1" xml:lang="SR">"Psst." Žena je okrenula jednu kartu. Bila je to slika Lude, u živopisnoj odeći i sa torbom. Žena ju je proučavala jedan trenutak.</span></p>

  <p class="MsoNormal"><span class="calibre1" xml:lang="SR">"Mnoge tajne treba da saznaš." Okrenula je još jednu tarot kartu. "Ovo je Mesec. Imaš želje u vezi s kojima nisi sigurna."</span></p>

  <p class="MsoNormal"><span class="calibre1" xml:lang="SR">Dijana je sa oklevanjem klimnula glavom.</span></p>

  <p class="MsoNormal"><span class="calibre1" xml:lang="SR">"Ima li ovo veze sa nekim muškarcem?"</span></p>

  <p class="MsoNormal"><span class="calibre1" xml:lang="SR">"Da."</span></p>

  <p class="MsoNormal"><span class="calibre1" xml:lang="SR">Starica je okrenula sledeću kartu.</span></p>

  <p class="MsoNormal"><span class="calibre1" xml:lang="SR">"Ovo je Ljubavnička karta."</span></p>

  <p class="MsoNormal"><span class="calibre1" xml:lang="SR">Dijana se osmehnula.</span></p>

  <p class="MsoNormal"><span class="calibre1" xml:lang="SR">"Je li to dobar znak?"</span></p>

  <p class="MsoNormal"><span class="calibre1" xml:lang="SR">"Videćemo. Sledeće tri karte će kazati." Okrenu još jednu kartu. "Obešeni." Namrštila se, pa oklevajući okrenula sledeću kartu. "Đavo," promrmijala je.</span></p>

  <p class="MsoNormal"><span class="calibre1" xml:lang="SR">"Je li to loše?" upitala je Dijana bezbrižno.</span></p>

  <p class="MsoNormal"><span class="calibre1" xml:lang="SR">Ciganka proročica nije odgovorila. Dijana je gledala kako starica okreće sledeću kartu. Odmahnula je glavom. Glas joj je bio avetinjski tih,</span></p>

  <p class="MsoNormal"><span class="calibre1" xml:lang="SR">"Karta Smrti." Dijana je ustala.</span></p>

  <p class="MsoNormal"><span class="calibre1" xml:lang="SR">"Ništa od toga ne verujem", rekla je ljutito.</span></p>

  <p class="MsoNormal"><span class="calibre1" xml:lang="SR">Starica diže pogled, a zatim progovori šupljim glasom.</span></p>

  <p class="MsoNormal"><span class="calibre1" xml:lang="SR">"Nije važno šta ti veruješ. Smrt je svuda oko tebe."</span></p>
</body>
</html>
