<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <meta content="Microsoft Word 12 (filtered)" name="Generator"/>
    <title>Непознато</title>
    <meta http-equiv="Content-Type" content="text/html; charset=utf-8"/>
  <link href="../../stylesheet.css" type="text/css" rel="stylesheet"/>
<link href="../../page_styles.css" type="text/css" rel="stylesheet"/>
</head>
  <body class="calibre">
  <h2 class="calibre10" id="calibre_pb_5"><span class="calibre11"><span class="calibre12" xml:lang="SR">Menhetn, Njujork</span></span></h2>

  <p class="MsoNormal"><span class="calibre1" xml:lang="SR">U zoru, u zoni stuba 17 mosta Menhetn, iznad reke 1st, šest policajaca i detektiva stajalo je oko potpuno odevenog leša, koji je ležao na pesku rečne obale. Telo je bilo nemarno odbačeno, pa mu je glava avetinjski poskakivala na vodi, u ritmu nailaska i povlačenja talasa.</span></p>

  <p class="MsoNormal"><span class="calibre1" xml:lang="SR">Zapovednik. detektiv Eri Grinberg, iz odeljenja za ubistva južnog Menhetna. postupio je po pravilu. Niko nije mogao da priđe telu dok se ne završi fotografisanje, a on je pravio beleške sa mesta događaja, dok su policajci pretraživali okolinu zbog mogućih dokaza. Šake žrtve bile su uvijene u čiste plastične kese.</span></p>

  <p class="MsoNormal"><span class="calibre1" xml:lang="SR">Medicinski istražitelj Karl Yard završio je svoju pretragu, ustao i obrisao prašinu sa pantalona. Pogledao je dvojicu starijih detektiva. Detektiv Eri Grinberg bio je profesionalac, autoritativnog izgleda i upečatljivog dosijea. Detektiv Robert Pregicer bio je sedokos i ležeran, kao neko ko je sve to već video. Vard se okrenu Grinbergu.</span></p>

  <p class="MsoNormal"><span class="calibre1" xml:lang="SR">"Predajem vam ga. Erik."</span></p>

  <p class="MsoNormal"><span class="calibre1" xml:lang="SR">"Šta imamo?"</span></p>

  <p class="MsoNormal"><span class="calibre1" xml:lang="SR">"Jasan slučaj smrti prouzrokovane presecanjem grkljana, pravo preko karotidne arterije. Ima dve smrskane čašice i izgleda da mu je slomljeno nekoliko rebara. Neko ga je prilično obradio."</span></p>

  <p class="MsoNormal"><span class="calibre1" xml:lang="SR">"Približno vreme smrti?"</span></p>

  <p class="MsoNormal"><span class="calibre1" xml:lang="SR">Vard spusti pogled na vodu koja je zapljuskivala glavu žrtve.</span></p>

  <p class="MsoNormal"><span class="calibre1" xml:lang="SR">"Teško je reći. Pretpostavljam da su ga izbacili ovde negde posle ponoći. Daću vam kompletan izveštaj kad stigne u mrtvačnicu."</span></p>

  <p class="MsoNormal"><span class="calibre1" xml:lang="SR">Grinberg opet pogleda telo. Sivi sako, tamnoplave pantalone, svetloplava kravata, skup sat na levoj ruci.</span></p>

  <p class="MsoNormal"><span class="calibre1" xml:lang="SR">Grinberg kleknu i poče da pretražuje džepove sakoa žrtve. Prstima napipa papirić. Izvuče ga, držeći ga za rub.</span></p>

  <p class="MsoNormal"><span class="calibre1" xml:lang="SR">"Na italijanskom je." Pogleda okolo. "Đaneli!"</span></p>

  <p class="MsoNormal"><span class="calibre1" xml:lang="SR">Jedan od uniformisanih policajaca žurno dođe do njega.</span></p>

  <p class="MsoNormal"><span class="calibre1" xml:lang="SR">"Da. ser?" Grinberg mu dade ceduljicu.</span></p>

  <p class="MsoNormal"><span class="calibre1" xml:lang="SR">"Možeš li ovo da pročitaš?" Đaneli je pročita glasno, polako:</span></p>

  <p class="MsoNormal"><span class="calibre14" xml:lang="SR">"Poslednja šansa. Dođi da se vidimo kod stuba 17 sa ostatkom droge ili plivaj sa ribama."</span> <span class="calibre1" xml:lang="SR">Zatim mu je vrati.</span></p>

  <p class="MsoNormal"><span class="calibre1" xml:lang="SR">Robert Pregicer je izgledao iznenađeno.</span></p>

  <p class="MsoNormal"><span class="calibre1" xml:lang="SR">"Mafija? Zašto bi ga ostavili ovako, na otvorenom?"</span></p>

  <p class="MsoNormal"><span class="calibre1" xml:lang="SR">"Dobro pitanje." Grinberg je pretresao ostale džepove žrtve. Izvuče novčanik i otvori ga. Bio je pun novca. "Sigurno je da mu nisu tražili pare." Iz novčanika izvadi jednu karticu. "Žrtva se zvala Ričard Stivens."</span></p>

  <p class="MsoNormal"><span class="calibre1" xml:lang="SR">Pregicer se namršti.</span></p>

  <p class="MsoNormal"><span class="calibre1" xml:lang="SR">"Ričard Stivens... Zar nismo nedavno čitali o njemu u novinama?"</span></p>

  <p class="MsoNormal"><span class="calibre1" xml:lang="SR">Grinberg reče:</span></p>

  <p class="MsoNormal"><span class="calibre1" xml:lang="SR">"O njegovoj ženi, Dijana Stivens. U vezi sa suđenjem Toniju Altijeriju za ubistvo."</span></p>

  <p class="MsoNormal"><span class="calibre1" xml:lang="SR">Pregicer reče:</span></p>

  <p class="MsoNormal"><span class="calibre1" xml:lang="SR">"Tako je. Svedoči protiv</span> <i class="calibre17"><span class="calibre18" xml:lang="SR">capo di capos</span></i><span class="calibre1" xml:lang="SR">.''</span></p>

  <p class="MsoNormal"><span class="calibre1" xml:lang="SR">Obojica se osvrnuše i pogledaše telo Ričarda Stivens.</span></p>
</body>
</html>
