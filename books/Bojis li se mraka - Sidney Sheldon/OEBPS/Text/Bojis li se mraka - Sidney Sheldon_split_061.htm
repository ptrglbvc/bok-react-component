<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <meta content="Microsoft Word 12 (filtered)" name="Generator"/>
    <title>Непознато</title>
    <meta http-equiv="Content-Type" content="text/html; charset=utf-8"/>
  <link href="../../stylesheet.css" type="text/css" rel="stylesheet"/>
<link href="../../page_styles.css" type="text/css" rel="stylesheet"/>
</head>
  <body class="calibre">
  <h1 class="calibre8" id="calibre_pb_61"><span class="calibre11"><span class="calibre19" xml:lang="SR">ČETRDESETPRVO POGLAVLJE</span></span></h1>

  <p class="MsoNormal"><span class="calibre1" xml:lang="SR">"Prati nas jedan beli leksus", reče Keli.</span></p>

  <p class="MsoNormal"><span class="calibre1" xml:lang="SR">"Znam. U njemu su šestorica muškaraca."</span></p>

  <p class="MsoNormal"><span class="calibre1" xml:lang="SR">"Možeš li da im pobegneš?"</span></p>

  <p class="MsoNormal"><span class="calibre1" xml:lang="SR">"Nema potrebe." Keli se zagleda u nju.</span></p>

  <p class="MsoNormal"><span class="calibre1" xml:lang="SR">"Šta?"</span></p>

  <p class="MsoNormal"><span class="calibre1" xml:lang="SR">"Gledaj."</span></p>

  <p class="MsoNormal"><span class="calibre1" xml:lang="SR">Približavale su se aerodromskoj kapiji sa znakom na kome je pisalo: Sumo isporuke. Stražar sa unutrašnje strane otvori kapiju, da uđu njihova kola.</span></p>

  <p class="MsoNormal"><span class="calibre1" xml:lang="SR">Ljudi u leksusu gledali su kako Keli i Dijana prelaze u službeno aerodromsko vozilo, koje odlazi dalje. Kada je leksus stigao do kapije, stražar reče:</span></p>

  <p class="MsoNormal"><span class="calibre1" xml:lang="SR">"Ovo je privatni ulaz."</span></p>

  <p class="MsoNormal"><span class="calibre1" xml:lang="SR">"Ali pustili ste ona, prethodna kola."</span></p>

  <p class="MsoNormal"><span class="calibre1" xml:lang="SR">"Ovo je privatni ulaz."</span></p>

  <p class="MsoNormal"><span class="calibre1" xml:lang="SR">Stražar zatvori kapiju. Službena aerodromska kola prešla su pistu i stala pored jednog džambo-džeta. Kada su Dijana i Keli izašle, čekao ih je Hauard Miler.</span></p>

  <p class="MsoNormal"><span class="calibre1" xml:lang="SR">"Niste li imale problema da dođete dovde?"</span></p>

  <p class="MsoNormal"><span class="calibre1" xml:lang="SR">"Ne," reče Dijana. "Hvala vam mnogo za sve što ste nam pomogli."</span></p>

  <p class="MsoNormal"><span class="calibre1" xml:lang="SR">"Moje zadovoljstvo." On se nasmeja. "Nadam se da će neko dobro proizaći iz toga."</span></p>

  <p class="MsoNormal"><span class="calibre1" xml:lang="SR">Keli reče:</span></p>

  <p class="MsoNormal"><span class="calibre1" xml:lang="SR">"Zahvalite Lojs Rejnolds u naše ime i kažite joj..."</span></p>

  <p class="MsoNormal"><span class="calibre1" xml:lang="SR">Hauard Miler se uozbilji.</span></p>

  <p class="MsoNormal"><span class="calibre1" xml:lang="SR">"Lojs Rejnolds je noćas preminula."</span></p>

  <p class="MsoNormal"><span class="calibre1" xml:lang="SR">Njih dve kao da doživeše šok. Keli je bio potreban jedan trenutak da progovori.</span></p>

  <p class="MsoNormal"><span class="calibre1" xml:lang="SR">"Žao mi je."</span></p>

  <p class="MsoNormal"><span class="calibre1" xml:lang="SR">"Šta se desilo?" upita Dijana.</span></p>

  <p class="MsoNormal"><span class="calibre1" xml:lang="SR">"Valjda joj je srce popustilo." Hauard Miler pogleda prema avionu. "Oni su spremni za polazak. Vama sam rezervisao mesta pored vrata."</span></p>

  <p class="MsoNormal"><span class="calibre1" xml:lang="SR">"Hvala vam još jednom."</span></p>

  <p class="MsoNormal"><span class="calibre1" xml:lang="SR">One se popeše uz stepenice. Nekoliko trenutaka kasnije, stjuardesa zatvori vrata i avion se pokrenu. Keli se okrenu Dijani i osmehnu.</span></p>

  <p class="MsoNormal"><span class="calibre1" xml:lang="SR">"Uspele smo. Nadmudrile smo one pametnjakoviće. Šta si naumila</span></p>

  <p class="MsoNormal"><span class="calibre1" xml:lang="SR">posle razgovora sa senatorkom van Luven?"</span></p>

  <p class="MsoNormal"><span class="calibre1" xml:lang="SR">"Nisam baš razmišljala o tome", reče Dijana. "Hoćeš li se ti vratiti u Pariz?"</span></p>

  <p class="MsoNormal"><span class="calibre1" xml:lang="SR">"Zavisi. Hoćeš li ti ostati u Njujorku?"</span></p>

  <p class="MsoNormal"><span class="calibre1" xml:lang="SR">"Da."</span></p>

  <p class="MsoNormal"><span class="calibre1" xml:lang="SR">Keli reče:</span></p>

  <p class="MsoNormal"><span class="calibre1" xml:lang="SR">"Onda ću se i ja verovatno zadržati u Njujorku."</span></p>

  <p class="MsoNormal"><span class="calibre1" xml:lang="SR">"Posle možemo zajedno u Pariz."</span></p>

  <p class="MsoNormal"><span class="calibre1" xml:lang="SR">Sedele su tako i smeškale se jedan drugoj. Dijana reče:</span></p>

  <p class="MsoNormal"><span class="calibre1" xml:lang="SR">"Upravo sam pomislila koliko bi Ričard i Mark bili ponosni kada bi znali da ćemo mi završiti posao koji su oni započeli."</span></p>

  <p class="MsoNormal"><span class="calibre1" xml:lang="SR">"Naravno da bi."</span></p>

  <p class="MsoNormal"><span class="calibre1" xml:lang="SR">Dijana pogleda kroz prozor, prema nebu i šapnu.</span></p>

  <p class="MsoNormal"><span class="calibre1" xml:lang="SR">"Hvala ti, Ričarde."</span></p>

  <p class="MsoNormal"><span class="calibre1" xml:lang="SR">Keli pogleda Dijanu, odmahnu glavom i ništa ne reče.</span></p>

  <p class="MsoNormal"><span class="calibre1" xml:lang="SR">Dijana je ostatak misli zadržala za sebe.</span></p>

  <p class="MsoNormal"><i class="calibre17"><span class="calibre1" xml:lang="SR">Ričarde, znam da možeš da me čuješ, dragi. Završićemo ono što ste vi počeli. Osvetićemo tebe i tvoje prijatelje. To te neće vratiti, ali biće nam malo lakše. Znaš li šta mi najviše nedostaje, ljubavi? Sve...</span></i></p>

  <p class="MsoNormal"><span class="calibre1" xml:lang="SR">***</span></p>

  <p class="MsoNormal"><span class="calibre1" xml:lang="SR">Kada je avion, tri sata kasnije, sleteo na aerodrom Lagvardija, Dijana i Keli izašle su prve od putnika. Dijana se sećala reči senatorke va Luven:</span></p>

  <p class="MsoNormal"><i class="calibre17"><span class="calibre1" xml:lang="SR">"Kada stignete na aerodrom, čekaće vas linkoln limuzina sa vozačem."</span></i></p>

  <p class="MsoNormal"><span class="calibre1" xml:lang="SR">Kola su ih čekala na ulazu u terminal. Pored njih je stajao stariji Japanac u uniformi vozača. Uspravio se kada su mu prišle Keli i Dijana.</span></p>

  <p class="MsoNormal"><span class="calibre1" xml:lang="SR">"Gospođo Stivens? Gospođo Haris?"</span></p>

  <p class="MsoNormal"><span class="calibre1" xml:lang="SR">"Da."</span></p>

  <p class="MsoNormal"><span class="calibre1" xml:lang="SR">"Ja sam Kunio." On im otvori vrata i one uđoše.</span></p>

  <p class="MsoNormal"><span class="calibre1" xml:lang="SR">Nekoliko trenutaka kasnije, bili su na putu za Sauthempton.</span></p>

  <p class="MsoNormal"><span class="calibre1" xml:lang="SR">"Vožnja traje dva sata", reče im Kunio. "Priroda je divna."</span></p>

  <p class="MsoNormal"><span class="calibre1" xml:lang="SR">Priroda je bila poslednje što njih zanima. Obe su bile obuzete razmišljanjem kako najbrže da objasne senatorki šta se dogodilo.</span></p>

  <p class="MsoNormal"><span class="calibre1" xml:lang="SR">Keli upita Dijanu:</span></p>

  <p class="MsoNormal"><span class="calibre1" xml:lang="SR">"Misliš li da će senatorka biti u opasnosti kad joj ispričamo šta znamo?"</span></p>

  <p class="MsoNormal"><span class="calibre1" xml:lang="SR">"Sigurna sam da će ona biti zaštićena. Ona će znati kako ovo da sredi."</span></p>

  <p class="MsoNormal"><span class="calibre1" xml:lang="SR">"Nadam se da hoće."</span></p>

  <p class="MsoNormal"><span class="calibre1" xml:lang="SR">Limuzina stiže do velike, krečnjačke, plemićke kuće iz osamnaestog veka, u engleskom stilu, sa škriljčanim krovom i visokim, vitkim odžacima. Okolina je bila pažljivo održavana, a videla se i odvojena kuća za poslugu, kao i garaža. Zaustavivši kola ispred ulaza, Kunio reče:</span></p>

  <p class="MsoNormal"><span class="calibre1" xml:lang="SR">"Čekaću vas, za slučaj da vam budem potreban."</span></p>

  <p class="MsoNormal"><span class="calibre1" xml:lang="SR">"Hvala vam."</span></p>

  <p class="MsoNormal"><span class="calibre1" xml:lang="SR">Vrata je otvorio sluga.</span></p>

  <p class="MsoNormal"><span class="calibre1" xml:lang="SR">"Dobro jutro. Uđite, molim vas. Senatorka vas očekuje."</span></p>

  <p class="MsoNormal"><span class="calibre1" xml:lang="SR">One uđoše. Predvorje je bilo elegantno, mada neobavezno uređeno, opremljeno eklektičnom zbirkom antičkih i udobnih sofa i stolica. Na zidu iznad velikog kamina sa baroknim okvirom, stajali su zidni svećnjaci sa ogledalima.</span></p>

  <p class="MsoNormal"><span class="calibre1" xml:lang="SR">Batler reče:</span></p>

  <p class="MsoNormal"><span class="calibre1" xml:lang="SR">"Izvolite ovuda."</span></p>

  <p class="MsoNormal"><span class="calibre1" xml:lang="SR">Keli i Dijana pođoše za batlerom u veliki salon.</span></p>

  <p class="MsoNormal"><span class="calibre1" xml:lang="SR">Senatorka van Luvcn ih je čekala. Bila je u svetloplavom kostimu i bluzi, sa puštenom kosom. Izgledala je ženstvenije nego što je Dijana očekivala.</span></p>

  <p class="MsoNormal"><span class="calibre1" xml:lang="SR">"Ja sam Polin van Luven."</span></p>

  <p class="MsoNormal"><span class="calibre1" xml:lang="SR">"Dijana Stivens."</span></p>

  <p class="MsoNormal"><span class="calibre1" xml:lang="SR">"Keli Haris."</span></p>

  <p class="MsoNormal"><span class="calibre1" xml:lang="SR">"Drago mi je da vas obe vidim. Predugo je trajalo."</span></p>

  <p class="MsoNormal"><span class="calibre1" xml:lang="SR">Keli zbunjeno pogleda senatorku van Luven.</span></p>

  <p class="MsoNormal"><span class="calibre1" xml:lang="SR">"Izvinite?"</span></p>

  <p class="MsoNormal"><span class="calibre1" xml:lang="SR">Iza leđa začuše glas Tanera Kingslija:</span></p>

  <p class="MsoNormal"><span class="calibre1" xml:lang="SR">"Misli da ste imale mnogo sreće, koju ste upravo izgubili."</span></p>

  <p class="MsoNormal"><span class="calibre1" xml:lang="SR">Dijana i Keli se okrenuše. U prostoriju uđoše Taner Kingsli i Hari Flint.</span></p>

  <p class="MsoNormal"><span class="calibre1" xml:lang="SR">Taner reče:</span></p>

  <p class="MsoNormal"><span class="calibre1" xml:lang="SR">"Sad, gospodine Flinte."</span></p>

  <p class="MsoNormal"><span class="calibre1" xml:lang="SR">Hari Flint bez reči diže pištolj i opali dva puta. Polin van Luven i Taner Kingsli su gledali kako se Keli i Dijana teturaju unazad i padaju na pod.</span></p>

  <p class="MsoNormal"><span class="calibre1" xml:lang="SR">Taner priđe senatorki van Luven i zagrli je.</span></p>

  <p class="MsoNormal"><span class="calibre1" xml:lang="SR">"Najzad je gotovo, princezo."</span></p>
</body>
</html>
