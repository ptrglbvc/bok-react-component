<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <meta content="Microsoft Word 12 (filtered)" name="Generator"/>
    <title>Непознато</title>
    <meta http-equiv="Content-Type" content="text/html; charset=utf-8"/>
  <link href="../../stylesheet.css" type="text/css" rel="stylesheet"/>
<link href="../../page_styles.css" type="text/css" rel="stylesheet"/>
</head>
  <body class="calibre">
  <h2 class="calibre10" id="calibre_pb_50"><span class="calibre11"><span class="calibre20" xml:lang="SR">Menhetn, Njujork</span></span></h2>

  <p class="MsoNormal"><span class="calibre1" xml:lang="SR">U Tanerovoj kancelariji bljesnu plavo svetlo. On se osmehnu svom bratu.</span></p>

  <p class="MsoNormal"><span class="calibre1" xml:lang="SR">"To zove Dijana Stivens. Hajde da vidimo možemo li da joj pomognemo." On prebaci poziv na zvučnik.</span></p>

  <p class="MsoNormal"><span class="calibre1" xml:lang="SR">Telefonistkinja KIG-a reče:</span></p>

  <p class="MsoNormal"><span class="calibre1" xml:lang="SR">"Njegova sekretarica nije tu. Hoćete li da razgovarate sa njegovom</span></p>

  <p class="MsoNormal"><span class="calibre1" xml:lang="SR">pomoćnicom?"</span></p>

  <p class="MsoNormal"><span class="calibre1" xml:lang="SR">"Da, molim vas."</span></p>

  <p class="MsoNormal"><span class="calibre1" xml:lang="SR">"Samo trenutak." Začu se ženski glas.</span></p>

  <p class="MsoNormal"><span class="calibre1" xml:lang="SR">"Ovde Hajdi Fronk. Mogu li da vam pomognem?"</span></p>

  <p class="MsoNormal"><span class="calibre1" xml:lang="SR">Dijana je oklevela.</span></p>

  <p class="MsoNormal"><span class="calibre1" xml:lang="SR">"Ovde Suzan Stratford. Izveštavam za Vol Strit žurnal. Radimo priču o nedavnim tragedijama koje su zadesile neke od zaposlenih u KIG-u. Želela bih da razgovaram sa vama."</span></p>

  <p class="MsoNormal"><span class="calibre1" xml:lang="SR">"Ne znam..."</span></p>

  <p class="MsoNormal"><span class="calibre1" xml:lang="SR">"Samo zbog nekih prethodnih informacija."</span></p>

  <p class="MsoNormal"><span class="calibre1" xml:lang="SR">Taner je pažljivo slušao.</span></p>

  <p class="MsoNormal"><span class="calibre1" xml:lang="SR">"Šta mislite o ručku? Jeste li slobodni danas?"</span></p>

  <p class="MsoNormal"><span class="calibre1" xml:lang="SR">"Žao mi je, nisam."</span></p>

  <p class="MsoNormal"><span class="calibre1" xml:lang="SR">Onda večera?"</span></p>

  <p class="MsoNormal"><span class="calibre1" xml:lang="SR">Glas je oklevao.</span></p>

  <p class="MsoNormal"><span class="calibre1" xml:lang="SR">"Da, mislim da bih to mogla."</span></p>

  <p class="MsoNormal"><span class="calibre1" xml:lang="SR">"Gde biste želeli da se nađemo?'</span></p>

  <p class="MsoNormal"><span class="calibre1" xml:lang="SR">"Ima jedan lep restoran, zove se Rokendorf. Možemo tamo da se vidimo."</span></p>

  <p class="MsoNormal"><span class="calibre1" xml:lang="SR">"Hvala vam."</span></p>

  <p class="MsoNormal"><span class="calibre1" xml:lang="SR">"U pola devet?'</span></p>

  <p class="MsoNormal"><span class="calibre1" xml:lang="SR">"U pola devet."</span></p>

  <p class="MsoNormal"><span class="calibre1" xml:lang="SR">Taner se obrati Endruu:</span></p>

  <p class="MsoNormal"><span class="calibre1" xml:lang="SR">"Odlučio sam da uradim ono što je trebalo odmah. Pozvaću Grega Holideja da to završi. On me nikad nije izneverio." Pogleda Endrua. "On ima preveliki ego. Ima običaj da dere poslodavce, ali", bledo se osmehnu, "i isporučiće odranu kožu."</span></p>

  <p class="MsoNormal"></p>

  <p class="MsoNormal"></p>
</body>
</html>
