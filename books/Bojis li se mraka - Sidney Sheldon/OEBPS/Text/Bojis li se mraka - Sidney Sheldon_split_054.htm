<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <meta content="Microsoft Word 12 (filtered)" name="Generator"/>
    <title>Непознато</title>
    <meta http-equiv="Content-Type" content="text/html; charset=utf-8"/>
  <link href="../../stylesheet.css" type="text/css" rel="stylesheet"/>
<link href="../../page_styles.css" type="text/css" rel="stylesheet"/>
</head>
  <body class="calibre">
  <h2 class="calibre10" id="calibre_pb_54"><span class="calibre11"><span class="calibre20" xml:lang="SR">Berlin, Nemačka</span></span></h2>

  <p class="MsoNormal"><span class="calibre1" xml:lang="SR">Rokendorf je restoran poznat u Nemačkoj, a njegov savremeni dekor odavno predstavlja simbol berlinskog razvitka.</span></p>

  <p class="MsoNormal"><span class="calibre1" xml:lang="SR">Kada je Dijana ušla, dočeka je šef sale.</span></p>

  <p class="MsoNormal"><span class="calibre1" xml:lang="SR">"Mogu li vam pomoći?"</span></p>

  <p class="MsoNormal"><span class="calibre1" xml:lang="SR">"Imam rezervaciju. Stivens. Treba ovde da se nađem sa gospođicom Fronk."</span></p>

  <p class="MsoNormal"><span class="calibre1" xml:lang="SR">"Ovuda, molim vas."</span></p>

  <p class="MsoNormal"><span class="calibre1" xml:lang="SR">Šef sale je odvede do jednog stola u uglu. Dijana oprezno pogleda okolo. U restoranu je bilo četrdesetak, većinom poslovnih ljudi. Preko puta njenog stola, jedan privlačan, lepo odeven muškarac večerao je sam.</span></p>

  <p class="MsoNormal"><span class="calibre1" xml:lang="SR">Dijana je sedela i razmišljala o svom razgovoru sa Hajdi Fronk. Koliko ona zna? Kelner donese Dijani jelovnik.</span></p>

  <p class="MsoNormal"><span class="calibre1" xml:lang="SR">"Bite."</span></p>

  <p class="MsoNormal"><span class="calibre1" xml:lang="SR">"Hvala vam."</span></p>

  <p class="MsoNormal"><span class="calibre1" xml:lang="SR">Ona spusti pogled na sadržaj jelovnika. Leberkas, Kanodel, Haksen, Labskaus... Nije pojma imala kakva jela označavaju ti nazivi. Hajdi Fronk bi mogla da joj ih objasni.</span></p>

  <p class="MsoNormal"><span class="calibre1" xml:lang="SR">Ona pogleda na sat. Hajdi je kasnila dvadeset minuta. Kelner priđe stolu.</span></p>

  <p class="MsoNormal"><span class="calibre1" xml:lang="SR">"Da li biste sada naručili, frojlajn?"</span></p>

  <p class="MsoNormal"><span class="calibre1" xml:lang="SR">"Ne. Sačekaću svoju gošću. Hvala vam."</span></p>

  <p class="MsoNormal"><span class="calibre1" xml:lang="SR">Minuti su prolazili. Dijana poče da se pita nije li se nešto loše desilo. Petnaest minuta kasnije, kelner opet dođe do stola.</span></p>

  <p class="MsoNormal"><span class="calibre1" xml:lang="SR">"Mogu li nešto da vam donesem?"</span></p>

  <p class="MsoNormal"><span class="calibre1" xml:lang="SR">"Ne, hvala. Moja gošća bi trebalo da stigne svakog trenutka."</span></p>

  <p class="MsoNormal"><span class="calibre1" xml:lang="SR">U devet sati, Hajdi Fronk se još nije pojavila. Dijana poraženo shvati da više i neće doći. Digavši pogled, ona primeti da dvojica ljudi sedaju za jedan sto pored ulaza. Bili su grozno odeveni i opakog izgleda, i Dijani pade na pamet reč razbojnici. Gledala je kada je kelner prišao njihovom stolu, kako su ga grubo odbili. Nisu bili zanteresovani za hranu. Okrenuli su se i zagledali u Dijanu, a ona sa užasom shvati da se našla u klopci. Hajdi Fronk ju je nasamarila.</span></p>

  <p class="MsoNormal"><span class="calibre1" xml:lang="SR">Dijani srce poče da tuče tako brzo, da ona pomisli da će se one-svestiti. Tražila je okolo način da pobegne. Nije ga bilo. Mogla je da ostane tu da sedi, ali naposletku će morati da izađe, i oni će je uhvatiti. Pomisli da upotrebi svoj mobilni telefon, ali nije znala nikoga ko bi joj pomogao.</span></p>

  <p class="MsoNormal"><span class="calibre1" xml:lang="SR">Dijana očajno pomisli: <i class="calibre13">Moram da se izvučem odavde, ali kako?</i></span></p>

  <p class="MsoNormal"><span class="calibre1" xml:lang="SR">Gledajući po prostoriji, pogled joj pade na onog privlačnog muškarca koji je sedeo sam za stolom preko puta njenog. Pio je kafu. Dijana mu se osmehnu i reče:</span></p>

  <p class="MsoNormal"><span class="calibre1" xml:lang="SR">"Dobro veče."</span></p>

  <p class="MsoNormal"><span class="calibre1" xml:lang="SR">On, iznenađen, diže pogled i ljubazno uzvrati:</span></p>

  <p class="MsoNormal"><span class="calibre1" xml:lang="SR">"Dobro veče."</span></p>

  <p class="MsoNormal"><span class="calibre1" xml:lang="SR">Dijana mu uputi topao, izazovan osmeh.</span></p>

  <p class="MsoNormal"><span class="calibre1" xml:lang="SR">"Primetila sam da ste i vi sami."</span></p>

  <p class="MsoNormal"><span class="calibre1" xml:lang="SR">"Da."</span></p>

  <p class="MsoNormal"><span class="calibre1" xml:lang="SR">"Da li biste hteli da mi se pridružite?"</span></p>

  <p class="MsoNormal"><span class="calibre1" xml:lang="SR">On za trenutak oćuta, pa se osmehnu.</span></p>

  <p class="MsoNormal"><span class="calibre1" xml:lang="SR">"Naravno." Ustade i pređe za Dijanin sto.</span></p>

  <p class="MsoNormal"><span class="calibre1" xml:lang="SR">"Nije zabavno jesti sam, zar ne'.'" reče Dijana opušteno.</span></p>

  <p class="MsoNormal"><span class="calibre1" xml:lang="SR">"Sasvim ste u pravu. Nije."</span></p>

  <p class="MsoNormal"><span class="calibre1" xml:lang="SR">Ona pruži ruku.</span></p>

  <p class="MsoNormal"><span class="calibre1" xml:lang="SR">"Ja sam Dijana Stivens."</span></p>

  <p class="MsoNormal"><span class="calibre1" xml:lang="SR">"Greg Holidej."</span></p>

  <p class="MsoNormal"></p>

  <p class="MsoNormal"></p>

  <p class="MsoNormal"></p>
</body>
</html>
