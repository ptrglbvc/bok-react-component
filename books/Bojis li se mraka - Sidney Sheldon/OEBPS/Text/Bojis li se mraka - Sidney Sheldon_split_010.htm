<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <meta content="Microsoft Word 12 (filtered)" name="Generator"/>
    <title>Непознато</title>
    <meta http-equiv="Content-Type" content="text/html; charset=utf-8"/>
  <link href="../../stylesheet.css" type="text/css" rel="stylesheet"/>
<link href="../../page_styles.css" type="text/css" rel="stylesheet"/>
</head>
  <body class="calibre">
  <h1 class="calibre8" id="calibre_pb_10"><span class="calibre11"><span class="calibre19" xml:lang="SR">ČETVRTO POGLAVLJE</span></span></h1>

  <p class="MsoNormal"><i class="calibre17"><span class="calibre1" xml:lang="SR">Bojim se da imam lose vesti... sinoć je ubijen... našli smo telo ispod mosta...</span></i></p>

  <p class="MsoNormal"><span class="calibre1" xml:lang="SR">Za Dijanu Stivens vreme je stalo. Lutala je besciljno kroz veliki stan, pun uspomena, i mislila: <i class="calibre13">Nestala je uteha... nestala je toplina... bez Ričarda, to je samo zbirka hladnih cigli. Nikada više neće oživeti.</i></span></p>

  <p class="MsoNormal"><span class="calibre1" xml:lang="SR">Dijana utonu u kauč i zatvori oči misleći:</span></p>

  <p class="MsoNormal"><i class="calibre17"><span class="calibre1" xml:lang="SR">Ričarde. dragi, na dan venčanja pitao si me šta bih želela da mi pokloniš. Rekla sam ti da ništa ne želim. Ali sada želim. Vrati mi se. Nije važno ako ne mogu da te vidim. Samo me zagrli i znaću da si tu. Želim da osetim tvoj dodir još jednom. Želim da osetim kako mi miluješ grudi... Želim da zamislim kako čujem tvoj glas, dok mi govoriš kako pravim najbolju paelju na svetu... Želim da čujem kako tražiš da prestanem da svlačim prekrivač sa tebe... Želim da čujem kako mi govoriš da me voliš.</span></i> <span class="calibre1" xml:lang="SR">Pokušala je da zaustavi suze koje su joj odjednom potekle, ali to je bilo nemoguće.</span></p>

  <p class="MsoNormal"><span class="calibre1" xml:lang="SR">Od trenutka kada je saznala za Ričardovu smrt, Dijana je sledećih nekoliko dana provela zaključana u njihovom zamračenom stanu, ne javljajući se ni na telefonske pozive, ni na zvono na vratima. Skrivala se poput ranjene životinje. Želela je da bude sama sa svojim bolom. <i class="calibre13">Ričarde, toliko puta sam poželela da kažem „volim te", da bi ti rekao „volim i ja tebe!" Ali nisam htela da te gnjavim. Bila sam glupa. A sada mi je to potrebno</i>, mislila je.</span></p>

  <p class="MsoNormal"><span class="calibre1" xml:lang="SR">Naposletku. pošto je telefon uporno zvonio, kao i zvono na vratima, Dijana ih otvori. Na vratima je stajala Karolina Ter, jedna od Dijaninih najbližih drugarica. Pogledala je Dijanu i rekla:</span></p>

  <p class="MsoNormal"><span class="calibre1" xml:lang="SR">"Izgledaš grozno." Pa joj glas omekša: "Svi te traže, dušo. Svi smo strašno zabrinuti."</span></p>

  <p class="MsoNormal"><span class="calibre1" xml:lang="SR">Žao mi je, Karolina, ali jednostavno ne mogu..."</span></p>

  <p class="MsoNormal"><span class="calibre1" xml:lang="SR">Karolina zagrli Dijanu.</span></p>

  <p class="MsoNormal"><span class="calibre1" xml:lang="SR">"Znam. Ali mnogo prijatelja želi da te vidi."</span></p>

  <p class="MsoNormal"><span class="calibre1" xml:lang="SR">Dijana odmahnu glavom.</span></p>

  <p class="MsoNormal"><span class="calibre1" xml:lang="SR">"Ne. To je nemog..."</span></p>

  <p class="MsoNormal"><span class="calibre1" xml:lang="SR">"Dijana, Ričardov život je završen, ali tvoj nije. Ne isključuj ljude koji te vole. Počeću da ih zovem."</span></p>

  <p class="MsoNormal"><span class="calibre1" xml:lang="SR">Dijanini i Ričardovi prijatelji počeli su da se javljaju telefonom i dolaze u stan, i Dijana je slušala beskrajan, monoton recital:</span></p>

  <p class="MsoNormal"><span class="calibre1" xml:lang="SR">"Gledaj to ovako, Dijana. Ričard se smirio..."</span></p>

  <p class="MsoNormal"><span class="calibre1" xml:lang="SR">"Bog ga je pozvao, draga..."</span></p>

  <p class="MsoNormal"><span class="calibre1" xml:lang="SR">"Znam da je Ričard na nebu i obasjava te..."</span></p>

  <p class="MsoNormal"><span class="calibre1" xml:lang="SR">"Otišao je na bolje mesto..."</span></p>

  <p class="MsoNormal"><span class="calibre1" xml:lang="SR">"Pridružio se anđelima..."</span></p>

  <p class="MsoNormal"><span class="calibre1" xml:lang="SR">Dijana je želela da vrisne.</span></p>

  <p class="MsoNormal"><span class="calibre1" xml:lang="SR">Posetioci su neprestano dolazili. Došao je i Pol Dikon, vlasnik umetničke galerije koja je izlagala Dijanine radove. Obgrlio je Dijanu i rekao:</span></p>

  <p class="MsoNormal"><span class="calibre1" xml:lang="SR">"Pokušavao sam da te nađem, ali..."</span></p>

  <p class="MsoNormal"><span class="calibre1" xml:lang="SR">"Znam."</span></p>

  <p class="MsoNormal"><span class="calibre1" xml:lang="SR">"Tužan sam zbog Ričarda. Bio je retko dobar čovek. Ali, Dijana, ne možeš ovako da se isključiš. Ljudi i dalje očekuju tvoje divne radove."</span></p>

  <p class="MsoNormal"><span class="calibre1" xml:lang="SR">"Ne mogu. Nije mi više važno, Pole. Ništa nije važno. Gotova sam."</span></p>

  <p class="MsoNormal"><span class="calibre1" xml:lang="SR">Nije uspeo da je ubedi.</span></p>

  <p class="MsoNormal"><span class="calibre1" xml:lang="SR">Sledećeg dana, čuvši zvono, Dijana priđe vratima, pogleda kroz špijunku i ispred vrata ugleda nekakvu gužvu. Ona ih, zbunjena, otvori. U hodniku je stajalo desetak dečaka. Jedan je držao buketić cveća.</span></p>

  <p class="MsoNormal"><span class="calibre1" xml:lang="SR">"Dobro jutro, gospođo Stivens." On pruži buketić Dijani.</span></p>

  <p class="MsoNormal"><span class="calibre1" xml:lang="SR">"Hvala."</span></p>

  <p class="MsoNormal"><span class="calibre1" xml:lang="SR">Odjednom se setila ko su oni. Bili su to igrači bezbol tima, koje je Ričard trenirao. Dijana je primila bezbroj korpi sa ovećem, telegrama saučešća i elektronske pošte, ali ovo joj je bio najdirljiviji dar.</span></p>

  <p class="MsoNormal"><span class="calibre1" xml:lang="SR">"Uđite", reče Dijana.</span></p>

  <p class="MsoNormal"><span class="calibre1" xml:lang="SR">Dečaci uđoše u stan.</span></p>

  <p class="MsoNormal"><span class="calibre1" xml:lang="SR">"Samo smo hteli da vam kažemo koliko nam je teško."</span></p>

  <p class="MsoNormal"><span class="calibre1" xml:lang="SR">"Vaš muž je bio strašan tip."</span></p>

  <p class="MsoNormal"><span class="calibre1" xml:lang="SR">"Bio je stvarno kul."</span></p>

  <p class="MsoNormal"><span class="calibre1" xml:lang="SR">"Ulivao je strahopoštovanje."</span></p>

  <p class="MsoNormal"><span class="calibre1" xml:lang="SR">Dijana je jedva zadržavala suze.</span></p>

  <p class="MsoNormal"><span class="calibre1" xml:lang="SR">"Hvala vam. I on je vas cenio. Bio je ponosan na sve vas." Uzdahnu</span></p>

  <p class="MsoNormal"><span class="calibre1" xml:lang="SR">duboko. "Da li biste hteli neki sok ili...?"</span></p>

  <p class="MsoNormal"><span class="calibre1" xml:lang="SR">Tim Holm, desetogodišnjak koji je uhvatio onu visoku loptu, reče:</span></p>

  <p class="MsoNormal"><span class="calibre1" xml:lang="SR">"Ne, hvala, gospođo Stivens. Samo smo hteli da vam kažemo da će i nama nedostajati. Svi smo priložili za cveće. Košta nas dvanaest dolara. U svakom slučaju, hteli smo da vam kažemo koliko nam je teško."</span></p>

  <p class="MsoNormal"><span class="calibre1" xml:lang="SR">Dijana ih pogleda i tiho reče:</span></p>

  <p class="MsoNormal"><span class="calibre1" xml:lang="SR">"Hvala vam, momci. Znam koliko bi Ričardu značilo to što ste došli."</span></p>

  <p class="MsoNormal"><span class="calibre1" xml:lang="SR">Tiho su se oprostili sa njom i otišli.</span></p>

  <p class="MsoNormal"><span class="calibre1" xml:lang="SR">Gledajući ih kako odlaze, setila se kada je prvi put gledala kako Ričard trenira dečake. Razgovarao je sa njima kao da je njihov vršnjak, njihovim jezikom, i oni su ga zbog toga voleli. <i class="calibre13">Toga dana sam počela da</i></span></p>

  <p class="MsoNormal"><i class="calibre17"><span class="calibre1" xml:lang="SR">se zaljubljujem u njega,</span></i> <span class="calibre1" xml:lang="SR">pomisli ona.</span></p>

  <p class="MsoNormal"><span class="calibre1" xml:lang="SR">Spolja je začula tutanj groma i prve kišne kapi su počele da klize niz prozorska stakla, kao božije suze.</span></p>

  <p class="MsoNormal"><span class="calibre1" xml:lang="SR">***</span></p>

  <p class="MsoNormal"><span class="calibre1" xml:lang="SR">Kiša. Bio je to praznični viked...</span></p>

  <p class="MsoNormal"><span class="calibre1" xml:lang="SR">"Voliš li izlete?" pitao ju je Ričard.</span></p>

  <p class="MsoNormal"><span class="calibre1" xml:lang="SR">"Obožavam."</span></p>

  <p class="MsoNormal"><span class="calibre1" xml:lang="SR">On se osmehnuo.</span></p>

  <p class="MsoNormal"><span class="calibre1" xml:lang="SR">"Znam to. Isplaniraću nam jedan mali izlet. Doći ću po tebe sutra, u podne."</span></p>

  <p class="MsoNormal"><span class="calibre1" xml:lang="SR">Bio je to divan, sunčan dan. Ričard je organizovao izlet u središte Centralnog parka. Bio je tu srebrni pribor za jelo i laneni čaršav, a videvši šta se nalazi u izletničkoj korpi, Dijana se nasmejala. Pečena govedina... šunka... sirevi... dve velike paštete... razna pića i nekoliko slatkiša za dezert.</span></p>

  <p class="MsoNormal"><span class="calibre1" xml:lang="SR">"Ima dovoljno za malu vojsku! Ko će još da nam se pridruži?"</span></p>

  <p class="MsoNormal"><span class="calibre1" xml:lang="SR">Jedna nepozvana misao prošla joj je kroz glavu. Sveštenik? Pocrvenela je. Ričard ju je pogledao.</span></p>

  <p class="MsoNormal"><span class="calibre1" xml:lang="SR">"Jesi li dobro?"</span></p>

  <p class="MsoNormal"><i class="calibre17"><span class="calibre1" xml:lang="SR">Dobro? Nikad nisam bila srećnija</span></i><span class="calibre1" xml:lang="SR">, pomislila je Dijana, rekavši:</span></p>

  <p class="MsoNormal"><span class="calibre1" xml:lang="SR">"Jesam, Ričarde."</span></p>

  <p class="MsoNormal"><span class="calibre1" xml:lang="SR">On je klimnuo glavom.</span></p>

  <p class="MsoNormal"><span class="calibre1" xml:lang="SR">"Dobro. Nećemo čekati vojsku. Počnimo."</span></p>

  <p class="MsoNormal"><span class="calibre1" xml:lang="SR">Dok su jeli, pričali su o mnogo čemu, a svaka reč kao da ih je zbližavala. Među njima se stvarala i snažna seksualna privlačnost. A onda, usred tog savršenog popodneva, iznenada je počela kiša. U roku od nekoliko minuta bili su mokri do gole kože. Ričard je tužno rekao:</span></p>

  <p class="MsoNormal"><span class="calibre1" xml:lang="SR">"Žao mi je zbog ovoga. Trebalo je da proverim, novine nisu pominjale kišu. Izgleda da nam je izlet propao, i..."</span></p>

  <p class="MsoNormal"><span class="calibre1" xml:lang="SR">Dijana mu je prišla i tiho kazala:</span></p>

  <p class="MsoNormal"><span class="calibre1" xml:lang="SR">"Je li?"</span></p>

  <p class="MsoNormal"><span class="calibre1" xml:lang="SR">I našla se u njegovom zagrljaju, usne su joj se spojile sa njegovim i osećala je vrelinu koja je strujala kroz nju. Povukavši se najzad, kazala je:</span></p>

  <p class="MsoNormal"><span class="calibre1" xml:lang="SR">"Treba da skinemo ovu mokru odeću."</span></p>

  <p class="MsoNormal"><span class="calibre1" xml:lang="SR">Nasmejao se.</span></p>

  <p class="MsoNormal"><span class="calibre1" xml:lang="SR">"U pravu si, Nećemo da se..."</span></p>

  <p class="MsoNormal"><span class="calibre1" xml:lang="SR">Dijana je upitala:</span></p>

  <p class="MsoNormal"><span class="calibre1" xml:lang="SR">"Kod tebe ili kod mene?"</span></p>

  <p class="MsoNormal"><span class="calibre1" xml:lang="SR">Ričard se odjednom uozbiljio.</span></p>

  <p class="MsoNormal"><span class="calibre1" xml:lang="SR">"Dijana, Jesi li sigurna? Pitam zato što... ovo nije samo za jednu noć."</span></p>

  <p class="MsoNormal"><span class="calibre1" xml:lang="SR">Dijana je tiho rekla:</span></p>

  <p class="MsoNormal"><span class="calibre1" xml:lang="SR">"Znam."</span></p>

  <p class="MsoNormal"><span class="calibre1" xml:lang="SR">Pola sata kasnije bili su u Dijaninom stanu, svlačili su se i grlili, a ruke su im istraživale osetljiva mesta; naposletku, kada više nisu mogli da se uzdrže, pošli su u postelju.</span></p>

  <p class="MsoNormal"><span class="calibre1" xml:lang="SR">Ričard je bio nežan, pažljiv, strašan i izbezumljen, i bilo je čarobno; njegov jezik je našao njen i kretao se polako, i ona je osećala kako talasi topline lagano zapljuskuju njihovu baršunastu plažu, a onda je on ušao duboko u nju. ispunjavjući je.</span></p>

  <p class="MsoNormal"><span class="calibre1" xml:lang="SR">Ostatak popodneva i veći deo noći proveli su pričajući i vodeći ljubav; otvorili su srca jedno drugome i to je bilo neopisivo lepo.</span></p>

  <p class="MsoNormal"><span class="calibre1" xml:lang="SR">Ujutru, dok im je Dijana spremala doručak, Ričard je upitao:</span></p>

  <p class="MsoNormal"><span class="calibre1" xml:lang="SR">"Dijana, hoćeš li da se udaš za mene?"</span></p>

  <p class="MsoNormal"><span class="calibre1" xml:lang="SR">A ona se okrenula prema njemu i nežno rekla:</span></p>

  <p class="MsoNormal"><span class="calibre1" xml:lang="SR">"Oh, da."</span></p>

  <p class="MsoNormal"><span class="calibre1" xml:lang="SR">Venčali su se mesec dana kasnije. Ceremonija je bila lepa i prijatna; prijatelji i rođaci čestitali su mladencima, a Dijana je pogledala Ričarda,</span></p>

  <p class="MsoNormal"><span class="calibre1" xml:lang="SR">čije je lice blistalo kao da mu je vračara prorekla nešto smešno, i</span></p>

  <p class="MsoNormal"><span class="calibre1" xml:lang="SR">osmehnula se.</span></p>

  <p class="MsoNormal"><span class="calibre1" xml:lang="SR">Planirali su da odu na medeni mescc u Francusku u prvoj nedelji posle svadbe, ali Ričard ju je nazvao sa posla.</span></p>

  <p class="MsoNormal"><span class="calibre1" xml:lang="SR">"Upravo smo dobili novi projekat i ne mogu da putujem. Je li u redu da to odložimo za par meseci? Izvini, dušo."</span></p>

  <p class="MsoNormal"><span class="calibre1" xml:lang="SR">Ona je kazala:</span></p>

  <p class="MsoNormal"><span class="calibre1" xml:lang="SR">"Naravno da je u redu, dragi."</span></p>

  <p class="MsoNormal"><span class="calibre1" xml:lang="SR">"Hoćeš li da izađeš, da danas ručamo zajedno?"</span></p>

  <p class="MsoNormal"><span class="calibre1" xml:lang="SR">"Volela bih to."</span></p>

  <p class="MsoNormal"><span class="calibre1" xml:lang="SR">"Ti voliš francusku hranu. Znam jedan izvrstan francuski restoran. Doći ću po tebe za pola sata."</span></p>

  <p class="MsoNormal"><span class="calibre1" xml:lang="SR">Trideset minuta kasnije, Ričard je čekao Dijanu na ulici.</span></p>

  <p class="MsoNormal"><span class="calibre1" xml:lang="SR">"Ćao, dušo. Moram da ispratim jednog klijenta na aerodrom. Ide u Evropu. Pozdravićemo se i onda otići na ručak."</span></p>

  <p class="MsoNormal"><span class="calibre1" xml:lang="SR">Ona ga je zagrlila.</span></p>

  <p class="MsoNormal"><span class="calibre1" xml:lang="SR">"U redu."</span></p>

  <p class="MsoNormal"><span class="calibre1" xml:lang="SR">Kada su stigli na aerodrom Kenedi, Ričard je rekao:</span></p>

  <p class="MsoNormal"><span class="calibre1" xml:lang="SR">"On ima svoj avion. Naći ćemo se kod hangara."</span></p>

  <p class="MsoNormal"><span class="calibre1" xml:lang="SR">Jedan stražar ih je proveo do zone ograničenog pristupa, gde je čekao čelendžer. Ričard se osvrnuo okolo.</span></p>

  <p class="MsoNormal"><span class="calibre1" xml:lang="SR">"Još nije stigao. Hajde da ga sačekamo u avionu."</span></p>

  <p class="MsoNormal"><span class="calibre1" xml:lang="SR">"U redu."</span></p>

  <p class="MsoNormal"><span class="calibre1" xml:lang="SR">Popeli su se uz stepenište i ušli u luksuznu letelicu. motor je bio upaljen. Stjuardesa je izašla iz pilotske kabine.</span></p>

  <p class="MsoNormal"><span class="calibre1" xml:lang="SR">"Dobro jutro."</span></p>

  <p class="MsoNormal"><span class="calibre1" xml:lang="SR">"Dobro jutro", rekao je Ričard. Dijana se osmehnula.</span></p>

  <p class="MsoNormal"><span class="calibre1" xml:lang="SR">"Dobro jutro."</span></p>

  <p class="MsoNormal"><span class="calibre1" xml:lang="SR">Gledali su dok je stjuardesa zatvarala vrata kabine.</span></p>

  <p class="MsoNormal"><span class="calibre1" xml:lang="SR">Dijana je pogledala Ričarda.</span></p>

  <p class="MsoNormal"><span class="calibre1" xml:lang="SR">"Koliko misliš da bi tvoj klijent mogao zakasniti?"</span></p>

  <p class="MsoNormal"><span class="calibre1" xml:lang="SR">"Ne bi trebalo da bude dugo."</span></p>

  <p class="MsoNormal"><span class="calibre1" xml:lang="SR">Mlazni motori su bili sve bučniji. Avion je počeo da taksira. Dijana je pogledala kroz prozor i pobledela.</span></p>

  <p class="MsoNormal"><span class="calibre1" xml:lang="SR">"Ričarde, krećemo se."</span></p>

  <p class="MsoNormal"><span class="calibre1" xml:lang="SR">Ričard ju je pogledao iznenađeno.</span></p>

  <p class="MsoNormal"><span class="calibre1" xml:lang="SR">"Jesi li sigurna?"</span></p>

  <p class="MsoNormal"><span class="calibre1" xml:lang="SR">"Pogledaj kroz prozor." Nju je hvatala panika. "Kaži... kaži pilotu..."</span></p>

  <p class="MsoNormal"><span class="calibre1" xml:lang="SR">"Šta hoćeš da mu kažem?"</span></p>

  <p class="MsoNormal"><span class="calibre1" xml:lang="SR">"Da stane!"</span></p>

  <p class="MsoNormal"><span class="calibre1" xml:lang="SR">"Ne mogu. Već je pošao."</span></p>

  <p class="MsoNormal"><span class="calibre1" xml:lang="SR">Nastao je trenutak tišine i Dijana je pogledala Ričarda raširenih očiju.</span></p>

  <p class="MsoNormal"><span class="calibre1" xml:lang="SR">"Gde idemo?"</span></p>

  <p class="MsoNormal"><span class="calibre1" xml:lang="SR">"Oh, zar ti nisam rekao? Idemo u Pariz. Rekla si da voliš francusku hranu."</span></p>

  <p class="MsoNormal"><span class="calibre1" xml:lang="SR">Ona je uzdahnula. Zatim je promenila izraz lica.</span></p>

  <p class="MsoNormal"><span class="calibre1" xml:lang="SR">"Ričarde, ne mogu sada da idem u Pariz! Nemam odeću. Nemam šminku. Nemam..."</span></p>

  <p class="MsoNormal"><span class="calibre1" xml:lang="SR">Ričard je rekao:</span></p>

  <p class="MsoNormal"><span class="calibre1" xml:lang="SR">"Čuo sam da u Parizu imaju prodavnice."</span></p>

  <p class="MsoNormal"><span class="calibre1" xml:lang="SR">Pogledala ga je za trenutak, pa ga zagrlila.</span></p>

  <p class="MsoNormal"><span class="calibre1" xml:lang="SR">"Oh, ti budalo, ti... volim te."</span></p>

  <p class="MsoNormal"><span class="calibre1" xml:lang="SR">On se isceri.</span></p>

  <p class="MsoNormal"><span class="calibre1" xml:lang="SR">"Htela si medeni mesec. Dobila si ga."</span></p>

  <p class="MsoNormal"></p>

  <p class="MsoNormal"></p>
</body>
</html>
