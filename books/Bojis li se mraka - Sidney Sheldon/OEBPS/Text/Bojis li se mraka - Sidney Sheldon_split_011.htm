<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <meta content="Microsoft Word 12 (filtered)" name="Generator"/>
    <title>Непознато</title>
    <meta http-equiv="Content-Type" content="text/html; charset=utf-8"/>
  <link href="../../stylesheet.css" type="text/css" rel="stylesheet"/>
<link href="../../page_styles.css" type="text/css" rel="stylesheet"/>
</head>
  <body class="calibre">
  <h1 class="calibre8" id="calibre_pb_11"><span class="calibre11"><span class="calibre19" xml:lang="SR">PETO POGLAVLJE</span></span></h1>

  <p class="MsoNormal"><span class="calibre1" xml:lang="SR">Na Orliju, limuzina je čekala da ih odveze u hotel Plaža Atene. Kada su stigli, upravnik je kazao:</span></p>

  <p class="MsoNormal"><span class="calibre1" xml:lang="SR">"Vaš apartman je spreman za vas, gospodine i gospođo Stivens."</span></p>

  <p class="MsoNormal"><span class="calibre1" xml:lang="SR">"Hvala vam."</span></p>

  <p class="MsoNormal"><span class="calibre1" xml:lang="SR">Dodeljen im je apartman 310. Upravnik je otvorio vrata, i Dijana i Ričard su ušli. Dijana je zastala, šokirana. Na zidovima je bilo okačeno nekoliko njenih slika. Okrenula se i pogledala Ričarda.</span></p>

  <p class="MsoNormal"><span class="calibre1" xml:lang="SR">"Ja... kako je ovo...?"</span></p>

  <p class="MsoNormal"><span class="calibre1" xml:lang="SR">Ričard nedužno reče:</span></p>

  <p class="MsoNormal"><span class="calibre1" xml:lang="SR">"Nemam pojma, valjda i oni ovde imaju dobar ukus."</span></p>

  <p class="MsoNormal"><span class="calibre1" xml:lang="SR">Dijana mu pokloni dug, strastan poljubac.</span></p>

  <p class="MsoNormal1"><span class="calibre1" xml:lang="SR">Pariz je bio kao zemlja čuda. Prvo su otišli u Živanši, da kupe odeću za oboje, pa kod Luja Vitona, da izaberu kofere i torbe za svu tu novu odeću. Zatim su polako odšetali niz Champs-Elysees</span> <span class="calibre1" xml:lang="SR">do Plas de la Konkord, videli La Madlen i Pale Burbon. Prošetali su duž La Plas Vendoma i proveli dan u Luvru. Prošli su kroz vrt skulptura Rodenovog muzeja i išli na romantične večere u Auberge de Trois Bonheurs, Au Petit Chez Soi, D'Chez Eux.</span></p>

  <p class="MsoNormal"><span class="calibre1" xml:lang="SR">Međutim, jedina čudna stvar za Dijanu bili su telefonski pozivi koje je Ričard primao u neuobičajeno vreme.</span></p>

  <p class="MsoNormal"><span class="calibre1" xml:lang="SR">" Ko je to bio?" upitala je jednom u tri sata ujutru. pošto je Ričard</span></p>

  <p class="MsoNormal"><span class="calibre1" xml:lang="SR">završio telefonski razgovor.</span></p>

  <p class="MsoNormal"><span class="calibre1" xml:lang="SR">"Redovan posao."</span></p>

  <p class="MsoNormal"><span class="calibre1" xml:lang="SR">Usred noći, začudila se Dijana.</span></p>

  <p class="MsoNormal"><span class="calibre1" xml:lang="SR">***</span></p>

  <p class="MsoNormal"><span class="calibre1" xml:lang="SR">"Dijana! Dijana!"</span></p>

  <p class="MsoNormal"><span class="calibre1" xml:lang="SR">Trgla se iz sanjarenja. Karolina Ter je stajala iznad nje.</span></p>

  <p class="MsoNormal"><span class="calibre1" xml:lang="SR">"Jesi li u redu?"</span></p>

  <p class="MsoNormal"><span class="calibre1" xml:lang="SR">"Jesam... dobro sam."</span></p>

  <p class="MsoNormal"><span class="calibre1" xml:lang="SR">Karolina obgrli Dijanu.</span></p>

  <p class="MsoNormal"><span class="calibre1" xml:lang="SR">"Samo ti je potrebno vreme. Prošlo je tek nekoliko dana." Oklevala je. "Uzgred, jesi li organizovala šta treba za sahranu?"</span></p>

  <p class="MsoNormal"><span class="calibre1" xml:lang="SR">Sahrana. Najtužnija reč u engleskom jeziku. Imala je prizvuk smrti, kao odjek očaja.</span></p>

  <p class="MsoNormal"><span class="calibre1" xml:lang="SR">"Ja... nisam... mogla..."</span></p>

  <p class="MsoNormal"><span class="calibre1" xml:lang="SR">"Dozvoli da ti pomognem. Ja ću izabrati kovčeg i..."</span></p>

  <p class="MsoNormal"><span class="calibre1" xml:lang="SR">"Ne!"</span></p>

  <p class="MsoNormal"><span class="calibre1" xml:lang="SR">Reč je izletela oštrije nego što je Dijana želela. Karolina je zbunjeno pogleda. Kada je opet progovorila, Dijanin glas je drhtao.</span></p>

  <p class="MsoNormal"><span class="calibre1" xml:lang="SR">"Kako ne shvataš? To je... to je poslednje što ću ikada više moći da učinim za Ričarda. Želim da ima posebnu sahranu. On bi hteo da svi prijatelji budu tu da se oproste." Suze su joj tekle niz obraze.</span></p>

  <p class="MsoNormal"><span class="calibre1" xml:lang="SR">"Dijana..."</span></p>

  <p class="MsoNormal"><span class="calibre1" xml:lang="SR">"Ja moram da izaberem Ričardov kovčeg, da bih bila sigurna da... udobno počiva."</span></p>

  <p class="MsoNormal"><span class="calibre1" xml:lang="SR">Karolina nije više imala šta da kaže.</span></p>

  <p class="MsoNormal"><span class="calibre1" xml:lang="SR">***</span></p>

  <p class="MsoNormal"><span class="calibre1" xml:lang="SR">Toga popodneva detektiv Erl Grinberg je bio u svojoj kancelariji, kada je stigao poziv.</span></p>

  <p class="MsoNormal"><span class="calibre1" xml:lang="SR">"Dijana Stivens na vezi za tebe."</span></p>

  <p class="MsoNormal"><i class="calibre17"><span class="calibre1" xml:lang="SR">Oh, ne</span></i><span class="calibre1" xml:lang="SR">. Grinberg se seti šamara koji je dobio kada ju je poslednji put video. <i class="calibre13">Šta hoće sada? Verovatno ima neku novu žalbu</i>, pomisli dižući slušalicu.</span></p>

  <p class="MsoNormal"><span class="calibre1" xml:lang="SR">"Detektiv Grinberg."</span></p>

  <p class="MsoNormal"><span class="calibre1" xml:lang="SR">"Ovde Dijana Stivens. Zovem vas iz dva razloga. Prvo, da se izvinim. Ružno sam se ponela i zaista mi je žao."</span></p>

  <p class="MsoNormal"><span class="calibre1" xml:lang="SR">On se iznenadi.</span></p>

  <p class="MsoNormal"><span class="calibre1" xml:lang="SR">"Nije potrebno da se izvinjavate, gospođo Stivens. Shvatam kako se osećate." čekao je. Nastala je tišina. "Kazali ste da imate dva razloga za ovaj poziv."</span></p>

  <p class="MsoNormal"><span class="calibre1" xml:lang="SR">"Da. Mog supruga..." glas joj zamuknu. "Telo mog supruga policija negde zadržava. Kako da dođem do Ričarda? Organizujem njegovu... sahranu u Daltonovoj mrtvačnici."</span></p>

  <p class="MsoNormal"><span class="calibre1" xml:lang="SR">Dirnuo ga je očaj u njenom glasu.</span></p>

  <p class="MsoNormal"><span class="calibre1" xml:lang="SR">"Gospođo Stivens, bojim se da je u pitanju crvena traka. Kao prvo, medicinski istražitelji moraju da predaju izveštaj sa obdukcije, a zatim pod obavezno da obaveste i razne..." U trenutku se zamislio, pa odlučio. "Čujte, imate vi dovoljno briga. Ja ću vam sve to srediti. Biće gotovo za dva dana."</span></p>

  <p class="MsoNormal"><span class="calibre1" xml:lang="SR">"Oh. Ja... hvala vam. Hvala vam mnogo..." glas joj se zaguši i veza prekide.</span></p>

  <p class="MsoNormal"><span class="calibre1" xml:lang="SR">Erl Grinberg je dugo sedeo, razmišljajući o Dijani Stivens i bolu koji preživljava. Zatim se baci na posao, da preseče crvenu traku.</span></p>

  <p class="MsoNormal"><span class="calibre1" xml:lang="SR">***</span></p>

  <p class="MsoNormal"><span class="calibre1" xml:lang="SR">Daltonova mrtvačnica nalazila se na istočnoj strani Avenije Medison. Bila je to upadljiva dvospratnica sa fasadom južnjačke palate. Unutrašnjost je bila nameštena ukusno i nenametljivo, sa prigušenim osvetljenjem i bledim zastorima i zavesama.</span></p>

  <p class="MsoNormal"><span class="calibre1" xml:lang="SR">Dijana se obrati čoveku za prijemnim pultom:</span></p>

  <p class="MsoNormal"><span class="calibre1" xml:lang="SR">"Imam zakazano kod gospodina Džonsa. Dijana Stivens."</span></p>

  <p class="MsoNormal"><span class="calibre1" xml:lang="SR">"Hvala vam."</span></p>

  <p class="MsoNormal"><span class="calibre1" xml:lang="SR">Čovek uze telefon i neki trenutak kasnije, sedokosi upravnik prijatnog lica izađe da dočeka Dijanu.</span></p>

  <p class="MsoNormal"><span class="calibre1" xml:lang="SR">"Ja sam Ron Džons. Razgovarali smo telefonom. Znam kako je sve teško u ovakvim trenucima, gospođo Stivens, i naš posao je da vam olakšamo taj teret. Samo mi kažite šta želite i mi ćemo se pobrinuti da vaše želje budu ostvarene."</span></p>

  <p class="MsoNormal"><span class="calibre1" xml:lang="SR">Dijana nesigurno reče:</span></p>

  <p class="MsoNormal"><span class="calibre1" xml:lang="SR">"Ja... ne bih znala ni šta da pitam."</span></p>

  <p class="MsoNormal"><span class="calibre1" xml:lang="SR">Ron Džons klimnu glavom.</span></p>

  <p class="MsoNormal"><span class="calibre1" xml:lang="SR">"Dozvolite da vam objasnim. Naše usluge uključuju kovčeg, opelo, grobno mesto i pogreb." Oklevao je. "Prema onome što sam u novinama pročitao o smrti vašeg supruga, gospođo Stivens, verovatno biste želeli da kovčeg tokom opela bude zatvoren, pa..."</span></p>

  <p class="MsoNormal"><span class="calibre1" xml:lang="SR">"Ne!"</span></p>

  <p class="MsoNormal"><span class="calibre1" xml:lang="SR">Džons je pogleda iznenađeno.</span></p>

  <p class="MsoNormal"><span class="calibre1" xml:lang="SR">"Ali..."</span></p>

  <p class="MsoNormal"><span class="calibre1" xml:lang="SR">"Želim da bude otvoren: da bi Ričard mogao da vidi sve prijatelje pre nego..." glas je izdade.</span></p>

  <p class="MsoNormal"><span class="calibre1" xml:lang="SR">Džons ju je gledao saosećajno.</span></p>

  <p class="MsoNormal"><span class="calibre1" xml:lang="SR">"Shvatam. Onda. ako mogu da predložim, mi ovde koristimo jednu izvrsnu kozmetičarku". reče uviđavno, "po potrebi. Da li bi to bilo u redu?"</span></p>

  <p class="MsoNormal"><i class="calibre17"><span class="calibre1" xml:lang="SR">Ričard bi to mrzeo</span></i><span class="calibre1" xml:lang="SR">, pomisli ona, ali reče:</span></p>

  <p class="MsoNormal"><span class="calibre1" xml:lang="SR">"Da."</span></p>

  <p class="MsoNormal"><span class="calibre1" xml:lang="SR">"Samo još nešto. Biće nam potrebna odeća u kojoj želite da sahranite supruga."</span></p>

  <p class="MsoNormal"><span class="calibre1" xml:lang="SR">Dijana ga pogleda šokirano.</span></p>

  <p class="MsoNormal"><span class="calibre1" xml:lang="SR">"Pa..." Pomislila je kako hladne ruke nekog uljeza dodiruju Ričardovo golo telo i prodrhtala.</span></p>

  <p class="MsoNormal"><span class="calibre1" xml:lang="SR">"Gospođo Stivens?"</span></p>

  <p class="MsoNormal"><i class="calibre17"><span class="calibre1" xml:lang="SR">Trebalo bi da sama obučem Ričarda. Ali ne bih mogla da ga gledam ovakvog, kakav je sada. Želim da ga se sećam,</span></i> <span class="calibre1" xml:lang="SR">misli su joj bile prekinute.</span></p>

  <p class="MsoNormal"><span class="calibre1" xml:lang="SR">"Gospođo Stivens."</span></p>

  <p class="MsoNormal"><span class="calibre1" xml:lang="SR">Dijana proguta knedlu.</span></p>

  <p class="MsoNormal"><span class="calibre1" xml:lang="SR">"Nisam mislila na..." glas je izdade. "Izvinite.'' Nije mogla da nastavi.</span></p>

  <p class="MsoNormal"><span class="calibre1" xml:lang="SR">On ju je gledao kako gotovo posrćući izlazi napolje i zaustavlja taksi.</span></p>

  <p class="MsoNormal"><span class="calibre1" xml:lang="SR">***</span></p>

  <p class="MsoNormal"><span class="calibre1" xml:lang="SR">Vrativši se kući, Dijana otvori Ričardov garderobni orman. Dva rafa bila su puna njegovih odela. Svako od njih je u sebi nosilo uspomenu. Bilo je tu i ono žutosmeđe odelo koje je Ričard nosio one večeri kada su se upoznali u umetničkoj galeriji. Sećala se:</span></p>

  <p class="MsoNormal"><i class="calibre17"><span class="calibre1" xml:lang="SR">Sviđaju mi se vaše obline. Imaju finoću Rozetija i Manea.</span></i></p>

  <p class="MsoNormal"><span class="calibre1" xml:lang="SR">Može li da se odrekne tog odela? Ne.</span></p>

  <p class="MsoNormal"><span class="calibre1" xml:lang="SR">Dodirnu sledeće. Bila je to svetlosiva sportska jakna koju je Ričard nosio na izletu, kada ih je iznenadila kiša. Sećanja je preplaviše:</span></p>

  <p class="MsoNormal"><i class="calibre17"><span class="calibre1" xml:lang="SR">Kod tebe ili kod mene?</span></i></p>

  <p class="MsoNormal"><span class="calibre1" xml:lang="SR">Kako da je ne zadrži?</span></p>

  <p class="MsoNormal"><span class="calibre1" xml:lang="SR">Sledeće je bilo prugasto odelo:</span></p>

  <p class="MsoNormal"><i class="calibre17"><span class="calibre1" xml:lang="SR">Ti voliš francusku hranu... Znam jedan izvrstan francuski restoran...</span></i></p>

  <p class="MsoNormal"><span class="calibre1" xml:lang="SR">Gotovo da je čula njegov glas.</span></p>

  <p class="MsoNormal"><span class="calibre1" xml:lang="SR">Mornarska jakna... kožni blejzer... Dijana obavi rukave plavog sakoa oko sebe i stisnu ga. <i class="calibre13">Ne bih mogla da se odreknem ovih stvari</i>, pomisli. Svaka od njih je predstavljala dragu uspomenu. <i class="calibre13">Ne mogu.</i> Naposletku. zajecavši zgrabi jedno odelo nasumice i otrča.</span></p>

  <p class="MsoNormal"><span class="calibre1" xml:lang="SR">Sledećeg popodneva Dijana je dobila poruku preko glasovne pošte:</span></p>

  <p class="MsoNormal"><i class="calibre17"><span class="calibre1" xml:lang="SR">’Gospođo Stivens, ovde detektiv Grinberg. Hoću samo da vam javim da je ovde sve sređeno. Razgovarao sam sa Daltonovom mrtvačnicom. Možete slobodno da organizujete sve što želite...’</span></i> <span class="calibre1" xml:lang="SR">Zatim kratka stanka. <i class="calibre13">’Želim vam sreću... Zbogom.’</i></span></p>

  <p class="MsoNormal"><span class="calibre1" xml:lang="SR">Dijana nazva Rona Džonsa u mrtvačnici.</span></p>

  <p class="MsoNormal"><span class="calibre1" xml:lang="SR">"Javljeno mi je da je telo moga muža stiglo kod vas."</span></p>

  <p class="MsoNormal"><span class="calibre1" xml:lang="SR">"Jeste, gospođo Stivens. Već sam dao da se uradi kozmetika, a primili smo i odelo koje ste poslali. Hvala vam."</span></p>

  <p class="MsoNormal"><span class="calibre1" xml:lang="SR">"Mislila sam... da li bi prvog sledećeg petka mogla da se održi sahrana?"</span></p>

  <p class="MsoNormal"><span class="calibre1" xml:lang="SR">"Petak će biti u redu. Ali onda ćemo mi morati da se pobrinemo za sve neophodne detalje. Predložio bih jedanaest sati pre podne."</span></p>

  <p class="MsoNormal"><i class="calibre17"><span class="calibre1" xml:lang="SR">Kroz tri dana, Ričard i ja ćemo se rastati zauvek. Bar dok mu se ja ne pridružim.</span></i></p>

  <p class="MsoNormal"><i class="calibre17"><span class="calibre1" xml:lang="SR">***</span></i></p>

  <p class="MsoNormal"><span class="calibre1" xml:lang="SR">U četvrtak ujutru, Dijana je užurbano sređivala poslednje detalje za sahranu, proveravajući dug spisak zvanica i nosača kovčega, kada je zazvonio telefon.</span></p>

  <p class="MsoNormal"><span class="calibre1" xml:lang="SR">"Gospođa Stivens?"</span></p>

  <p class="MsoNormal"><span class="calibre1" xml:lang="SR">"Da."</span></p>

  <p class="MsoNormal"><span class="calibre1" xml:lang="SR">"Ovde Ron Džons. Samo bih hteo da vas izvestim da smo postupili po vašim uputstvima, tačno onako, kako je vaša sekretarica kazala."</span></p>

  <p class="MsoNormal"><span class="calibre1" xml:lang="SR">Dijana, zbunjena, reče:</span></p>

  <p class="MsoNormal"><span class="calibre1" xml:lang="SR">"Moja sekretarica...?"</span></p>

  <p class="MsoNormal"><span class="calibre1" xml:lang="SR">"Da, preko telefona."</span></p>

  <p class="MsoNormal"><span class="calibre1" xml:lang="SR">"Ja nemam..."</span></p>

  <p class="MsoNormal"><span class="calibre1" xml:lang="SR">"Iskreno, ja sam bio pomalo iznenađen, ali naravno, to je bila vaša odluka. Kremirali smo telo vašeg supruga pre jedan sat."</span></p>

  <p class="MsoNormal"></p>

  <p class="MsoNormal"></p>
</body>
</html>
