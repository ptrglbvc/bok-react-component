<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <meta content="Microsoft Word 12 (filtered)" name="Generator"/>
    <title>Непознато</title>
    <meta http-equiv="Content-Type" content="text/html; charset=utf-8"/>
  <link href="../../stylesheet.css" type="text/css" rel="stylesheet"/>
<link href="../../page_styles.css" type="text/css" rel="stylesheet"/>
</head>
  <body class="calibre">
  <h1 class="calibre8" id="calibre_pb_40"><span class="calibre11"><span class="calibre19" xml:lang="SR">DVADESETOSMO POGLAVLJE</span></span></h1>

  <p class="MsoNormal"><span class="calibre1" xml:lang="SR">Keli je zapanjeno buljila u Dijanu.</span></p>

  <p class="MsoNormal"><span class="calibre1" xml:lang="SR">"To je ludo. Volela bih da sam se ja toga selila."</span></p>

  <p class="MsoNormal"><span class="calibre1" xml:lang="SR">Dijana reče suvo:</span></p>

  <p class="MsoNormal"><span class="calibre1" xml:lang="SR">"Sledeći put."</span></p>

  <p class="MsoNormal"><span class="calibre1" xml:lang="SR">"Šta ćete sad?"</span></p>

  <p class="MsoNormal"><span class="calibre1" xml:lang="SR">"Da se izgubim sa Menhetna."</span></p>

  <p class="MsoNormal"><span class="calibre1" xml:lang="SR">"Kako?" upita Keli. "Oni će nadzirati sve železničke i autobuske stanice aerodrome, rentakar..."</span></p>

  <p class="MsoNormal"><span class="calibre1" xml:lang="SR">Diana se zamisli za trenutak.</span></p>

  <p class="MsoNormal"><span class="calibre1" xml:lang="SR">"Možemo da odemo u Bruklin. Tamo nas neće tražiti ."</span></p>

  <p class="MsoNormal"><span class="calibre1" xml:lang="SR">"Dobro", reče Keli. "Idite."</span></p>

  <p class="MsoNormal"><span class="calibre1" xml:lang="SR">"Molim?"</span></p>

  <p class="MsoNormal"><span class="calibre1" xml:lang="SR">"Ja ne idem sa vama."</span></p>

  <p class="MsoNormal"><span class="calibre1" xml:lang="SR">Dijana htede nešto da kaže, pa se predomisli.</span></p>

  <p class="MsoNormal"><span class="calibre1" xml:lang="SR">"Jeste h sigurni?</span></p>

  <p class="MsoNormal"><span class="calibre1" xml:lang="SR">"Da, gospođo Stivens."</span></p>

  <p class="MsoNormal"><span class="calibre1" xml:lang="SR">Dijana reče:</span></p>

  <p class="MsoNormal"><span class="calibre1" xml:lang="SR">"Opraštamo se?"</span></p>

  <p class="MsoNormal"><span class="calibre1" xml:lang="SR">Keli je gledala kako Dijana zaustavlja taksi i ulazi u njega. Ona je neodlučno stajala, pokušavajući da donese odluku. Stajala je sama na nepoznatoj ulici i nije imala gde ni kome da ode. Vrata taksija se zatvoriše i kola pođoše.</span></p>

  <p class="MsoNormal"><span class="calibre1" xml:lang="SR">"Stanite!" uzviknu Keli.</span></p>

  <p class="MsoNormal"><span class="calibre1" xml:lang="SR">Taksi stade. Ona požuri do njega. Dijana otvori vrata, a Keli uđe i smesti se pozadi, na svoje sedište.</span></p>

  <p class="MsoNormal"><span class="calibre1" xml:lang="SR">"Zašto ste se predomislili?"</span></p>

  <p class="MsoNormal"><span class="calibre1" xml:lang="SR">"Upravo sam shvatila da nikad nisam bila u Bruklinu."</span></p>

  <p class="MsoNormal"><span class="calibre1" xml:lang="SR">Dijana je pogleda za trenutak, pa odmahnu glavom. Vozač upita:</span></p>

  <p class="MsoNormal"><span class="calibre1" xml:lang="SR">"Kuda?"</span></p>

  <p class="MsoNormal"><span class="calibre1" xml:lang="SR">"Bruklin, molim vas", reče Dijana. Taksi pođe.</span></p>

  <p class="MsoNormal"><span class="calibre1" xml:lang="SR">"Negde posebno?"</span></p>

  <p class="MsoNormal"><span class="calibre1" xml:lang="SR">"Samo vozite." Keli pogleda Dijanu sa nevericom.</span></p>

  <p class="MsoNormal"><span class="calibre1" xml:lang="SR">"Vi ne znate gde idemo?"</span></p>

  <p class="MsoNormal"><span class="calibre1" xml:lang="SR">"Znaću kad stignemo."</span></p>

  <p class="MsoNormal"><i class="calibre17"><span class="calibre1" xml:lang="SR">Zašto li sam se vratila?</span></i> <span class="calibre1" xml:lang="SR">pomisli Keli.</span></p>

  <p class="MsoNormal"><span class="calibre1" xml:lang="SR">Tokom vožnje, sedele su bez reči jedna pored druge. Dvadeset minuta kasnije, prelazile su Bruklinski most.</span></p>

  <p class="MsoNormal"><span class="calibre1" xml:lang="SR">"Tražimo hotel", reče Dijana vozaču. "Nisam sigurna koji..."</span></p>

  <p class="MsoNormal"><span class="calibre1" xml:lang="SR">"Želite li fin hotel, gospođo? Znam jedan baš takav. Zove se Adams. Svideće vam se."</span></p>

  <p class="MsoNormal"><span class="calibre1" xml:lang="SR">Hotel Adams bio je petospratna zgrada od cigle, sa baldahinom ispred i vratarem na svom mestu. Kada je taksi stao pored ivičnjaka, vozač upita:</span></p>

  <p class="MsoNormal"><span class="calibre1" xml:lang="SR">"Izgleda li vam ovo u redu?"</span></p>

  <p class="MsoNormal"><span class="calibre1" xml:lang="SR">Dijana reče:</span></p>

  <p class="MsoNormal"><span class="calibre1" xml:lang="SR">"Lepo izgleda." Keli ne reče ništa.</span></p>

  <p class="MsoNormal"><span class="calibre1" xml:lang="SR">One izadoše iz taksija, a vratar ih pozdravi.</span></p>

  <p class="MsoNormal"><span class="calibre1" xml:lang="SR">"Dobar dan, dame. Da li se prijavljujete?''</span></p>

  <p class="MsoNormal"><span class="calibre1" xml:lang="SR">Dijana klimnu glavom.</span></p>

  <p class="MsoNormal"><span class="calibre1" xml:lang="SR">"Da."</span></p>

  <p class="MsoNormal"><span class="calibre1" xml:lang="SR">"Imate li prtljag?"</span></p>

  <p class="MsoNormal"><span class="calibre1" xml:lang="SR">Dijana mirno reče:</span></p>

  <p class="MsoNormal"><span class="calibre1" xml:lang="SR">"Vazduhoplovna kompanija nam je zagubila torbe. Možemo li negde u okolini da kupimo neku odeću?"</span></p>

  <p class="MsoNormal"><span class="calibre1" xml:lang="SR">"Ima jedna vrlo fina prodavnica odeće na kraju ulice. Možda biste želele prvo da se prijavite ovde. Tako možemo odmah da vam pošaljemo stvari u sobu."</span></p>

  <p class="MsoNormal"><span class="calibre1" xml:lang="SR">"Dobro. Jeste li sigurni da će ovde imati sobu za nas?"</span></p>

  <p class="MsoNormal"><span class="calibre1" xml:lang="SR">"U ovo doba godine, nema problema."</span></p>

  <p class="MsoNormal"><span class="calibre1" xml:lang="SR">Žena na recepciji hotela dade im obrasce za prijavljivanje. Keli, popunjavajući svoj, uzdahnu i glasno reče:</span></p>

  <p class="MsoNormal"><span class="calibre1" xml:lang="SR">"Emili Bronte."</span></p>

  <p class="MsoNormal"><span class="calibre1" xml:lang="SR">Dijana pogleda službenicu, da vidi po njenom licu je da li ih je prepoznala. Nije. Dijana napisa:</span></p>

  <p class="MsoNormal"><span class="calibre1" xml:lang="SR">"Meri Kasat."</span></p>

  <p class="MsoNormal"><span class="calibre1" xml:lang="SR">Službenica uze njihove prijave.</span></p>

  <p class="MsoNormal"><span class="calibre1" xml:lang="SR">"Plaćate li kreditnom karticom?"</span></p>

  <p class="MsoNormal"><span class="calibre1" xml:lang="SR">"Da..."</span></p>

  <p class="MsoNormal"><span class="calibre1" xml:lang="SR">"Ne", prekide je Dijana. Keli je pogleda, pa preko volje klimnu glavom.</span></p>

  <p class="MsoNormal"><span class="calibre1" xml:lang="SR">"Prtljag?"</span></p>

  <p class="MsoNormal"><span class="calibre1" xml:lang="SR">"Stiže. Mi ćemo se vratiti kasnije."</span></p>

  <p class="MsoNormal"><span class="calibre1" xml:lang="SR">"Vaš apartman je 505."</span></p>

  <p class="MsoNormal"><span class="calibre1" xml:lang="SR">Službenica sa recepcije ih je pratila pogledom dok su izlazile kroz vrata. <i class="calibre13">Prave lepotice. I same.</i> <i class="calibre13">Kakva šteta</i>, pomisli.</span></p>

  <p class="MsoNormal"><span class="calibre1" xml:lang="SR">***</span></p>

  <p class="MsoNormal"><span class="calibre1" xml:lang="SR">Prodavnica <i class="calibre13">Za damu</i> bila je prava riznica robe. Imala je žensku odeću svih opisa, kao i odeljenje kože sa ručnim i putnim torbama.</span></p>

  <p class="MsoNormal"><span class="calibre1" xml:lang="SR">Keli pogleda okolo, pa reče:</span></p>

  <p class="MsoNormal"><span class="calibre1" xml:lang="SR">"Izgleda da nemamo sreće."</span></p>

  <p class="MsoNormal"><span class="calibre1" xml:lang="SR">Priđe im jedna od prodavačica.</span></p>

  <p class="MsoNormal"><span class="calibre1" xml:lang="SR">"Mogu li vam pomoći?"</span></p>

  <p class="MsoNormal"><span class="calibre1" xml:lang="SR">"Samo razgledamo", reče joj Dijana.</span></p>

  <p class="MsoNormal"><span class="calibre1" xml:lang="SR">Prodavačica je gledala kako uzimaju kolica za kupovinu i kreću kroz prodavnicu.</span></p>

  <p class="MsoNormal"><span class="calibre1" xml:lang="SR">"Pogledajte!" reče Keli. "Čarape." Dohvati nekoliko pari. Dijana je sledila njen primer.</span></p>

  <p class="MsoNormal"><span class="calibre1" xml:lang="SR">"Hulahopke..."</span></p>

  <p class="MsoNormal"><span class="calibre1" xml:lang="SR">"Prslučići..."</span></p>

  <p class="MsoNormal"><span class="calibre1" xml:lang="SR">"Kombinezoni..."</span></p>

  <p class="MsoNormal"><span class="calibre1" xml:lang="SR">Ubrzo su im kolica bila prepuna veša. Prodavačica požuri da im doveze još dvoja.</span></p>

  <p class="MsoNormal"><span class="calibre1" xml:lang="SR">"Dozvolite da vam pomognem."</span></p>

  <p class="MsoNormal"><span class="calibre1" xml:lang="SR">"Hvala vam."</span></p>

  <p class="MsoNormal"><span class="calibre1" xml:lang="SR">Dijana i Keli počeše da pune nova kolica. Keli je razgledala policu sa pantalonama. Izabrala je četiri para i okrenula se Dijani</span></p>

  <p class="MsoNormal"><span class="calibre1" xml:lang="SR">"Ne znamo kad ćemo opet moći da kupujemo."</span></p>

  <p class="MsoNormal"><span class="calibre1" xml:lang="SR">Dijana takođe izabra neke pantalone i jednu prugastu letnju haljinu.</span></p>

  <p class="MsoNormal"><span class="calibre1" xml:lang="SR">"Ne možete to da nosite", reče Keli. "U prugastom ćete izgledati debelo."</span></p>

  <p class="MsoNormal"><span class="calibre1" xml:lang="SR">Dijana htede da ih vrati, pa pogleda Keli i pruži haljinu prodavačici.</span></p>

  <p class="MsoNormal"><span class="calibre1" xml:lang="SR">"Uzeću ovo."</span></p>

  <p class="MsoNormal"><span class="calibre1" xml:lang="SR">Prodavačica je zadivljeno gledala kako Keli i Dijana pustoše ostatak rafova. Kada su završile, dobile su pune četiri putne torbe. Keli ih pogleda i razvuče usta.</span></p>

  <p class="MsoNormal"><span class="calibre1" xml:lang="SR">"To bi trebalo da nam bude dovoljno za neko vreme."</span></p>

  <p class="MsoNormal"><span class="calibre1" xml:lang="SR">Kasirka ih je pitala:</span></p>

  <p class="MsoNormal"><span class="calibre1" xml:lang="SR">"Gotovina ili kreditna karta?"</span></p>

  <p class="MsoNormal"><span class="calibre1" xml:lang="SR">"Kredit..."</span></p>

  <p class="MsoNormal"><span class="calibre1" xml:lang="SR">"Gotovina", reče Dijana.</span></p>

  <p class="MsoNormal"><span class="calibre1" xml:lang="SR">Njih dve otvoriše svoje ručne tašne i podeliše račun. Obe su razmišljale isto: <i class="calibre13">Gotovina se ne može pratiti.</i></span></p>

  <p class="MsoNormal"><span class="calibre1" xml:lang="SR">Keli reče kasirki:</span></p>

  <p class="MsoNormal"><span class="calibre1" xml:lang="SR">"Odsele smo u Adamsu. Zanima me, možete li..."</span></p>

  <p class="MsoNormal"><span class="calibre1" xml:lang="SR">" Da vam isporučimo stvari? Naravno. Vaša imena?"</span></p>

  <p class="MsoNormal"><span class="calibre1" xml:lang="SR">Keli je oklevala jedan trenutak.</span></p>

  <p class="MsoNormal"><span class="calibre1" xml:lang="SR">"Šarlota Bronte."</span></p>

  <p class="MsoNormal"><span class="calibre1" xml:lang="SR">Dijana je pogleda, pa hitro ubaci:</span></p>

  <p class="MsoNormal"><span class="calibre1" xml:lang="SR">"Emili. Emili Bronte." Keli se seti.</span></p>

  <p class="MsoNormal"><span class="calibre1" xml:lang="SR">"Tačno."</span></p>

  <p class="MsoNormal"><span class="calibre1" xml:lang="SR">Kasirka ih je zbunjeno gledala. Zatim se okrenu Dijani.</span></p>

  <p class="MsoNormal"><span class="calibre1" xml:lang="SR">"A vaše ime?"</span></p>

  <p class="MsoNormal"><span class="calibre1" xml:lang="SR">"Ja... ovaj..." Dijana je žurno razmišljala. Koje ime je upisala? Džordžija O'Kifi... Frida Kalo... Džoan Mičel?</span></p>

  <p class="MsoNormal"><span class="calibre1" xml:lang="SR">"Ona se zove Meri Kasat". reče Keli. Blagajnica proguta knedlu.</span></p>

  <p class="MsoNormal"><span class="calibre1" xml:lang="SR">"Naravno."</span></p>

  <p class="MsoNormal"><span class="calibre1" xml:lang="SR">Odmah pored <i class="calibre13">Za damu</i> nalazila se apoteka.</span></p>

  <p class="MsoNormal"><span class="calibre1" xml:lang="SR">"Vratila nam se sreća", osmehnu se Dijana.</span></p>

  <p class="MsoNormal"><span class="calibre1" xml:lang="SR">One brzo uđoše i otpočeše još jednu obimnu kupovinu.</span></p>

  <p class="MsoNormal"><span class="calibre1" xml:lang="SR">"Maskara..."</span></p>

  <p class="MsoNormal"><span class="calibre1" xml:lang="SR">"Rumenilo..."</span></p>

  <p class="MsoNormal"><span class="calibre1" xml:lang="SR">"Četkice za zube..."</span></p>

  <p class="MsoNormal"><span class="calibre1" xml:lang="SR">"Pasta za zube..."</span></p>

  <p class="MsoNormal"><span class="calibre1" xml:lang="SR">"Tamponi i krilca..."</span></p>

  <p class="MsoNormal"><span class="calibre1" xml:lang="SR">"Ruž..."</span></p>

  <p class="MsoNormal"><span class="calibre1" xml:lang="SR">"Šnale..."</span></p>

  <p class="MsoNormal"><span class="calibre1" xml:lang="SR">"Puder..."</span></p>

  <p class="MsoNormal"><span class="calibre1" xml:lang="SR">Kada su se Dijana i Keli vratile u hotel, četiri torbe su već bile u njihovoj sobi. Keli se zagleda u njih.</span></p>

  <p class="MsoNormal"><span class="calibre1" xml:lang="SR">"Pitam se koje su vaše, a koje moje?"</span></p>

  <p class="MsoNormal"><span class="calibre1" xml:lang="SR">"Nije važno", uveravala ju je Dijana. "Ovde ćemo biti možda nešto duže od nedelju dana, tako da sve to nećemo ni upotrebiti."</span></p>

  <p class="MsoNormal"><span class="calibre1" xml:lang="SR">"Pretpostavljam da je tako."</span></p>

  <p class="MsoNormal"><span class="calibre1" xml:lang="SR">Počele su da vade i kače svoje haljine i pantalone, ostavljaju veš u fioke i toaletne potrepštine u kupatilo. Pošto su ispraznile torbe i sve stavile na svoje mesto, Dijana se izu i skide haljinu, i zadovoljno utonu u jedan od kreveta.</span></p>

  <p class="MsoNormal"><span class="calibre1" xml:lang="SR">"Ovo je divno", uzdahnu srećno. "Ne znam za vas, ali ja ću večerati u krevetu. Zatim ću na jedno fino, dugo, toplo kupanje. Ne mrdam odavde."</span></p>

  <p class="MsoNormal"><span class="calibre1" xml:lang="SR">Sobarica prijatnog lica i u uniformi kucnu i ude u apartman, sa naručjem čistih peškira. Dva minuta kasnije, izađe iz kupatila.</span></p>

  <p class="MsoNormal"><span class="calibre1" xml:lang="SR">"Ako vam je bilo šta potrebno, molim vas, pozvonite mi. Neka vam je prijatno veče."</span></p>

  <p class="MsoNormal"><span class="calibre1" xml:lang="SR">"Hvala vam." Keli je isprati pogledom.</span></p>

  <p class="MsoNormal"><span class="calibre1" xml:lang="SR">Dijana je razgledala hotelsku brošuru, koju je našla pored kreveta.</span></p>

  <p class="MsoNormal"><span class="calibre1" xml:lang="SR">"Znate li koje godine je sagrađen ovaj hotel?"</span></p>

  <p class="MsoNormal"><span class="calibre1" xml:lang="SR">"Obucite se", reče Keli. "Odlazimo."</span></p>

  <p class="MsoNormal"><span class="calibre1" xml:lang="SR">"Sagrađen je..."</span></p>

  <p class="MsoNormal"><span class="calibre1" xml:lang="SR">"Obucite se. Gubimo se odavde."</span></p>

  <p class="MsoNormal"><span class="calibre1" xml:lang="SR">Dijana diže pogled prema njoj.</span></p>

  <p class="MsoNormal"><span class="calibre1" xml:lang="SR">"Je li to neka šala?"</span></p>

  <p class="MsoNormal"><span class="calibre1" xml:lang="SR">"Ne. Nešto ružno će se desiti." U glas joj je imao prizvuk panike.</span></p>

  <p class="MsoNormal"><span class="calibre1" xml:lang="SR">Dijana, uznemirena, sede.</span></p>

  <p class="MsoNormal"><span class="calibre1" xml:lang="SR">"Šta će se desiti?"</span></p>

  <p class="MsoNormal"><span class="calibre1" xml:lang="SR">"Ne znam. Ali moramo da odemo odavde ili ćemo obe umreti."</span></p>

  <p class="MsoNormal"><span class="calibre1" xml:lang="SR">Njen strah je bio zarazan, mada besmislen.</span></p>

  <p class="MsoNormal"><span class="calibre1" xml:lang="SR">"Keli, ne zvučite razumno. Ako..."</span></p>

  <p class="MsoNormal"><span class="calibre1" xml:lang="SR">"Molim te, Dijana."</span></p>

  <p class="MsoNormal"><span class="calibre1" xml:lang="SR">Razmišljajući kasnije o tome. Dijana nikada nije bila sigurna da li se povinovala prizvuku hitnosti u njenom glasu, ili je poslušala jer ju je Keli tada prvi put nazvala po imenu.</span></p>

  <p class="MsoNormal"><span class="calibre1" xml:lang="SR">"Dobro", ustade Dijana. "Spakovaćemo odeću i..."</span></p>

  <p class="MsoNormal"><span class="calibre1" xml:lang="SR">"Ne! Ostavi sve."</span></p>

  <p class="MsoNormal"><span class="calibre1" xml:lang="SR">Dijana je pogleda sa nevericom.</span></p>

  <p class="MsoNormal"><span class="calibre1" xml:lang="SR">"Da ostavim sve? Upravo smo kupile..."</span></p>

  <p class="MsoNormal"><span class="calibre1" xml:lang="SR">"Požuri! Odmah!"</span></p>

  <p class="MsoNormal"><span class="calibre1" xml:lang="SR">"Dobro." Oblačeći se protiv volje, Dijana pomisli: <i class="calibre13">Nadam se da zna šta radi. Ako...</i></span></p>

  <p class="MsoNormal"><span class="calibre1" xml:lang="SR">"Brže!" Bio je to tihi krik.</span></p>

  <p class="MsoNormal"><span class="calibre1" xml:lang="SR">Dijana se na brzinu obuče i izađe iza Keli na vrata.</span></p>

  <p class="MsoNormal"><i class="calibre17"><span class="calibre1" xml:lang="SR">Mora da sam poludela kao i ona</span></i><span class="calibre1" xml:lang="SR">, zaključi Dijana nerado. U predvorju. Dijana je već trčala da pristigne Keli.</span></p>

  <p class="MsoNormal"><span class="calibre1" xml:lang="SR">"Hoćeš li mi reći kuda idemo?"</span></p>

  <p class="MsoNormal"><span class="calibre1" xml:lang="SR">Izašavši. Keli pogleda okolo.</span></p>

  <p class="MsoNormal"><span class="calibre1" xml:lang="SR">"Preko puta hotela je park. Moram... moram da sednem."</span></p>

  <p class="MsoNormal"><span class="calibre1" xml:lang="SR">Dijana, ogorčena, pođe sa Keli u park. Sedoše na klupu. Dijana upita:</span></p>

  <p class="MsoNormal"><span class="calibre1" xml:lang="SR">"Šta radimo ovde?"</span></p>

  <p class="MsoNormal"><span class="calibre1" xml:lang="SR">U tom trenutku, u unutrašnjosti hotela odjeknu strahovita eksplozija, a Dijana i Keli sa mesta na kome su sedele videše kako prozor izleće iz jedne sobe na četvrtom spratu, a krhotine lete kroz vazduh.</span></p>

  <p class="MsoNormal"><span class="calibre1" xml:lang="SR">Dijana je zapanjena, ne verujući, gledala šta se dešava.</span></p>

  <p class="MsoNormal"><span class="calibre1" xml:lang="SR">"To... to je bila bomba", zvučala j e užasnuto, "u našoj sobi." Ona</span></p>

  <p class="MsoNormal"><span class="calibre1" xml:lang="SR">pogleda Keli. "Kako... kako si znala?"</span></p>

  <p class="MsoNormal"><span class="calibre1" xml:lang="SR">"Sobarica." Dijana je pogleda zbunjeno.</span></p>

  <p class="MsoNormal"><span class="calibre1" xml:lang="SR">"Šta je s njom?"</span></p>

  <p class="MsoNormal"><span class="calibre1" xml:lang="SR">Keli tiho reče:</span></p>

  <p class="MsoNormal"><span class="calibre1" xml:lang="SR">"Hotelske sobarice ne nose cipele manolo blanik od trista dolara."</span></p>

  <p class="MsoNormal"><span class="calibre1" xml:lang="SR">Dijana je jedva disala.</span></p>

  <p class="MsoNormal"><span class="calibre1" xml:lang="SR">"Kako su uspeli da nas nađu?'"</span></p>

  <p class="MsoNormal"><span class="calibre1" xml:lang="SR">"Ne znam", reče Keli. "Ali, seti se s kim imamo posla."</span></p>

  <p class="MsoNormal"><span class="calibre1" xml:lang="SR">Sedele su tako, prestravljene.</span></p>

  <p class="MsoNormal"><span class="calibre1" xml:lang="SR">"Je li ti Taner Kingsli nešto dao kad si bila kod njega?" upita Dijana.</span></p>

  <p class="MsoNormal"><span class="calibre1" xml:lang="SR">Keli odmahnu glavom.</span></p>

  <p class="MsoNormal"><span class="calibre1" xml:lang="SR">"Ne. Je li tebi nešto dao?"</span></p>

  <p class="MsoNormal"><span class="calibre1" xml:lang="SR">"Nije."</span></p>

  <p class="MsoNormal"><span class="calibre1" xml:lang="SR">Obe shvatiše u istom trenutku. Njegova vizitkarta!</span></p>

  <p class="MsoNormal"><span class="calibre1" xml:lang="SR">Otvoriše tašne i izvadiše kartice koje im je dao Taner Kingsli.</span></p>

  <p class="MsoNormal"><span class="calibre1" xml:lang="SR">Dijana pokuša da savije svoju na pola. Nije mogla.</span></p>

  <p class="MsoNormal"><span class="calibre1" xml:lang="SR">"Unutra je nekakav čip". reče besno.</span></p>

  <p class="MsoNormal"><span class="calibre1" xml:lang="SR">I Keli pokuša da savije svoju karticu.</span></p>

  <p class="MsoNormal"><span class="calibre1" xml:lang="SR">"I u mojoj je. Tako su nas gadovi pratili."</span></p>

  <p class="MsoNormal"><span class="calibre1" xml:lang="SR">Dijana uze Kelinu karticu i ljutilo reče:</span></p>

  <p class="MsoNormal"><span class="calibre1" xml:lang="SR">"Neće više."</span></p>

  <p class="MsoNormal"><span class="calibre1" xml:lang="SR">Keli je gledala kako Dijana izlazi na ulicu i baca kartice na kolovoz. U roku od nekoliko minuta preko njih je prešlo desetak kola i kamiona. Iz daljine, sve jače su se čule sirene. Keli ustade.</span></p>

  <p class="MsoNormal"><span class="calibre1" xml:lang="SR">"Dijana, bolje da se izgubimo odavde. Sada, kad više ne mogu da nas prate, bićemo dobro. Ja se vraćam u Pariz. Šta ćeš ti?"</span></p>

  <p class="MsoNormal"><span class="calibre1" xml:lang="SR">"Pokušaću da otkrijem zbog čega se sve ovo dešava?"</span></p>

  <p class="MsoNormal"><span class="calibre1" xml:lang="SR">"Čuvaj se."</span></p>

  <p class="MsoNormal"><span class="calibre1" xml:lang="SR">"I ti." Dijana je oklevala jedan trenutak. "Keli, hvala. Spasila si mi život."</span></p>

  <p class="MsoNormal"><span class="calibre1" xml:lang="SR">Keli, posramljena, reče:</span></p>

  <p class="MsoNormal"><span class="calibre1" xml:lang="SR">"Malo mi je neprijatno. Slagala sam te"</span></p>

  <p class="MsoNormal"><span class="calibre1" xml:lang="SR">"Je li?"</span></p>

  <p class="MsoNormal"><span class="calibre1" xml:lang="SR">"Znaš ono, što sam rekla za slike?"</span></p>

  <p class="MsoNormal"><span class="calibre1" xml:lang="SR">"Da."</span></p>

  <p class="MsoNormal"><span class="calibre1" xml:lang="SR">"U stvari, sviđale su mi se, mnogo. Dobra si."</span></p>

  <p class="MsoNormal"><span class="calibre1" xml:lang="SR">Dijana se osmehnu.</span></p>

  <p class="MsoNormal"><span class="calibre1" xml:lang="SR">"Hvala ti. Bojim se da sam ja bila suviše gruba prema tebi."</span></p>

  <p class="MsoNormal"><span class="calibre1" xml:lang="SR">"Dijana?"</span></p>

  <p class="MsoNormal"><span class="calibre1" xml:lang="SR">"Da?"</span></p>

  <p class="MsoNormal"><span class="calibre1" xml:lang="SR">"Nikad nisam imala sobarice!"</span></p>

  <p class="MsoNormal"><span class="calibre1" xml:lang="SR">Dijana se nasmeja i njih dve se zagrliše.</span></p>

  <p class="MsoNormal"><span class="calibre1" xml:lang="SR">"Drago mi je da smo se upoznale", reče Dijana toplo.</span></p>

  <p class="MsoNormal"><span class="calibre1" xml:lang="SR">"I meni."</span></p>

  <p class="MsoNormal"><span class="calibre1" xml:lang="SR">Stajale su tako i gledale se, nemajući snage da se oproste.</span></p>

  <p class="MsoNormal"><span class="calibre1" xml:lang="SR">"Imam ideju", reče Dijana. "Ako ti zatrebam, evo ti broj mog telefona." Ona ga napisa na jednom parčetu papira.</span></p>

  <p class="MsoNormal"><span class="calibre1" xml:lang="SR">"Evo i tebi moj broj", uzvrati Keli i dade ga Dijani.</span></p>

  <p class="MsoNormal"><span class="calibre1" xml:lang="SR">"Pa, zbogom opet."</span></p>

  <p class="MsoNormal"><span class="calibre1" xml:lang="SR">Dijana oklevajući reče:</span></p>

  <p class="MsoNormal"><span class="calibre1" xml:lang="SR">"Da. Ja... zbogom, Keli."</span></p>

  <p class="MsoNormal"><span class="calibre1" xml:lang="SR">Dijana je gledala kako Keli odlazi. Ona se na uglu okrenu i mahnu. Dijana mahnu njoj. Kada je Keli otišla, Dijana diže pogled prema crnoj rupi u kojoj je trebalo da poginu, i oseti jezu.</span></p>

  <p class="MsoNormal"></p>

  <p class="MsoNormal"></p>
</body>
</html>
