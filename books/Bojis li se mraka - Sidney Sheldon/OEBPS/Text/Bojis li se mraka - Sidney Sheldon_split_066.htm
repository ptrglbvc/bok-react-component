<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <meta content="Microsoft Word 12 (filtered)" name="Generator"/>
    <title>Непознато</title>
    <meta http-equiv="Content-Type" content="text/html; charset=utf-8"/>
  <link href="../../stylesheet.css" type="text/css" rel="stylesheet"/>
<link href="../../page_styles.css" type="text/css" rel="stylesheet"/>
</head>
  <body class="calibre">
  <h1 class="calibre8" id="calibre_pb_66"><span class="calibre11"><span class="calibre19" xml:lang="SR">ČETRDESETŠESTO POGLAVLJE</span></span></h1>

  <p class="MsoNormal"><span class="calibre1" xml:lang="SR">Keli i Dijana su završavale oblačenje, kada im je Grejs Sidel zakucala na vrata.</span></p>

  <p class="MsoNormal"><span class="calibre1" xml:lang="SR">"Doručak je spreman, kad god hoćete."</span></p>

  <p class="MsoNormal"><span class="calibre1" xml:lang="SR">"Dolazimo", doviknu Keli. Dijana reče:</span></p>

  <p class="MsoNormal"><span class="calibre1" xml:lang="SR">"Nadam se da je naša mala diverzija uspela. Hajde, da vidimo ima li Grejs jutarnje izdanje novina."</span></p>

  <p class="MsoNormal"><span class="calibre1" xml:lang="SR">One izađoše iz sobe i pođoše u prostoriju sa televizorom i igrama. Oko televizora je bilo okupljeno nekoliko ljudi. Keli i Dijana htedoše da prođu do trpezarije, kad čuše vest koju je spiker saopštavao:</span></p>

  <p class="MsoNormal"><span class="calibre14" xml:lang="SR">".. prema izveštajima, nema preživelih. U avionu su bili Taner Kingsli i senatorka Polin van Luven, zajedno sa pilotom, kopilotom i stjuardom."</span></p>

  <p class="MsoNormal"><span class="calibre1" xml:lang="SR">Njih dve stadoše. Pogledaše jedna drugu, okrenuše se i vratiše do televizora. Na ekranu su se videli prizori KIG-a.</span></p>

  <p class="MsoNormal"><span class="calibre14" xml:lang="SR">Međunarodna grupa Kingsli predstavlja najveći istraživački centar na svetu, sa predstavništvima u trideset zemalja. Meteorološki zavod je izvestio o neočekivanoj električnoj oluji u zoni južnog Pacifika, prema kojoj se uputio privatni avion Tanera Kingslija...</span></p>

  <p class="MsoNormal"><span class="calibre1" xml:lang="SR">Dijana i Keli su slušale kao začarane.</span></p>

  <p class="MsoNormal"><span class="calibre14" xml:lang="SR">...dok u drugom delu mozaika, ovde imamo misteriju koju policija pokušava da resi. Novinari su bili pozvani na večeru, tokom koje je trebalo da budu upoznati sa Primam, novim računarom za kontrolu vremena, koji je usavršen u KIG-u, ali sinoć se tamo dogodila eksplozija, u kojoj je Prima sasvim uništena. Vatrogasci su u ruševinama našli telo Endrua Kingslija i veruju da je on jedina žrtva.</span></p>

  <p class="MsoNormal"><span class="calibre1" xml:lang="SR">Dijana reče:</span></p>

  <p class="MsoNormal"><span class="calibre1" xml:lang="SR">"Taner Kingsli je mrtav."</span></p>

  <p class="MsoNormal"><span class="calibre1" xml:lang="SR">"Ponovi to. Polako."</span></p>

  <p class="MsoNormal"><span class="calibre1" xml:lang="SR">"Taner Kingsli je mrtav."</span></p>

  <p class="MsoNormal"><span class="calibre1" xml:lang="SR">Keli duboko odahnu sa olakšanjem; zatim pogleda Dijanu i osmehnu se.</span></p>

  <p class="MsoNormal"><span class="calibre1" xml:lang="SR">"Život će posle ovoga sigurno biti dosadan."</span></p>

  <p class="MsoNormal"><span class="calibre1" xml:lang="SR">"Nadam se", odgovori Dijana. "Da li bi želela večeras da spavaš u Valdorf-Astoriji?"</span></p>

  <p class="MsoNormal"><span class="calibre1" xml:lang="SR">Keli se osmehnu.</span></p>

  <p class="MsoNormal"><span class="calibre1" xml:lang="SR">"Ne bi mi smetalo."</span></p>

  <p class="MsoNormal"><span class="calibre1" xml:lang="SR">Kada su se opraštale od Grejs Sidel, ona zagrli Keli i reče:</span></p>

  <p class="MsoNormal"><span class="calibre1" xml:lang="SR">"Dođite u svako doba."</span></p>

  <p class="MsoNormal"><span class="calibre1" xml:lang="SR">Nije im ni pomenula novac koji su joj nudili da ih prokaže.</span></p>

  <p class="MsoNormal"><span class="calibre1" xml:lang="SR">***</span></p>

  <p class="MsoNormal"><span class="calibre1" xml:lang="SR">U predsedničkom apartmanu Valdorf-Astorije, kelner je postavljao sto za večeru. On se obrati Dijani.</span></p>

  <p class="MsoNormal"><span class="calibre1" xml:lang="SR">"Da li ste rekli da želite da se postavi za četvoro?"</span></p>

  <p class="MsoNormal"><span class="calibre1" xml:lang="SR">"Tako je."</span></p>

  <p class="MsoNormal"><span class="calibre1" xml:lang="SR">Keli je pogleda i ništa ne reče. Dijana je znala šta ona misli. Dok su sedele, Dijana reče:</span></p>

  <p class="MsoNormal"><span class="calibre1" xml:lang="SR">"Keli, mislim da ovo nismo same učinile. Mislim, da smo imale izvesnu pomoć." Ona diže svoju čašu sa šampanjcem i reče praznoj stolici do sebe: "Hvala ti, dragi Ričarde. Volim te."</span></p>

  <p class="MsoNormal"><span class="calibre1" xml:lang="SR">Kada je Dijana digla čašu do usana, Keli reče:</span></p>

  <p class="MsoNormal"><span class="calibre1" xml:lang="SR">"Sačekaj trenutak."</span></p>

  <p class="MsoNormal"><span class="calibre1" xml:lang="SR">Dijana je pogleda. Keli uze svoju čašu sa šampanjcem i pogleda praznu stolicu pored sebe.</span></p>

  <p class="MsoNormal"><span class="calibre1" xml:lang="SR">"Mark, mnogo te volim. Hvala ti."</span></p>

  <p class="MsoNormal"><span class="calibre1" xml:lang="SR">Zatim ispiše svoje zdravice. Keli se osmehnu i reče:</span></p>

  <p class="MsoNormal"><span class="calibre1" xml:lang="SR">"Ovo je prijalo. Pa. šta je sad na redu?"</span></p>

  <p class="MsoNormal"><span class="calibre1" xml:lang="SR">"Ja idem u Vašington. u FBI, da im ispričam ovo, što znam."</span></p>

  <p class="MsoNormal"><span class="calibre1" xml:lang="SR">Keli je ispravi.</span></p>

  <p class="MsoNormal"><span class="calibre1" xml:lang="SR">"Mi idemo u Vašington, da im ispričamo ovo, što mi znamo."</span></p>

  <p class="MsoNormal"><span class="calibre1" xml:lang="SR">Dijana se osmehnu.</span></p>

  <p class="MsoNormal"><span class="calibre1" xml:lang="SR">"Tačno, partnerko." Reče vragolasto. "Mislim da smo uradile dobar posao. Naši muževi bi bili ponosni."</span></p>

  <p class="MsoNormal"><span class="calibre1" xml:lang="SR">"Da" reče Keli. "Rešili smo to. A sve je bilo protiv nas. Znaš li šta bi trebale da radimo?"</span></p>

  <p class="MsoNormal"><span class="calibre1" xml:lang="SR">"Šta?"</span></p>

  <p class="MsoNormal"><span class="calibre1" xml:lang="SR">"Da otvorimo detektivsku agenciju."</span></p>

  <p class="MsoNormal"><span class="calibre1" xml:lang="SR">Dijana se nasmeja.</span></p>

  <p class="MsoNormal"><span class="calibre1" xml:lang="SR">"Šališ se?"</span></p>

  <p class="MsoNormal"><span class="calibre1" xml:lang="SR">Keli joj uputi smešak:</span></p>

  <p class="MsoNormal"><span class="calibre1" xml:lang="SR">"Da li?"</span></p>

  <p class="MsoNormal"><span class="calibre1" xml:lang="SR">***</span></p>

  <p class="MsoNormal"><span class="calibre1" xml:lang="SR">Posle večere, dok su gledale televiziju, svi programi su izveštavali o pogibiji Tanera Kingslija. Keli, gledajući, zamišljeno reče:</span></p>

  <p class="MsoNormal"><span class="calibre1" xml:lang="SR">"Znaš, kad zmiji odsečeš glavu, telo joj ugine."</span></p>

  <p class="MsoNormal"><span class="calibre1" xml:lang="SR">"Šta ti to znači?"</span></p>

  <p class="MsoNormal"><span class="calibre1" xml:lang="SR">"Hajde da otkrijemo." Keli ode do telefona. "Želela bih da pozovem Pariz." reče telefonstkinji.</span></p>

  <p class="MsoNormal"><span class="calibre1" xml:lang="SR">Pet minuta kasnije, čula je glas Nikol Paradi.</span></p>

  <p class="MsoNormal"><span class="calibre1" xml:lang="SR">"Keli! Keli! Keli! Tako mi je drago da ste se javili." Kelino srce preskoči otkucaj. Znala je šta će sledeće čuti. Pobili su porodicu Sendr i Anđelu. "Nisam znala kako da dođem do vas."</span></p>

  <p class="MsoNormal"><span class="calibre1" xml:lang="SR">"..Jeste li čuli vesti?"</span></p>

  <p class="MsoNormal"><span class="calibre1" xml:lang="SR">"Ceo svet ih je čuo. Žerom Malo i Alfons Žiroar su se spakovali i</span></p>

  <p class="MsoNormal"><span class="calibre1" xml:lang="SR">pobegli."</span></p>

  <p class="MsoNormal"><span class="calibre1" xml:lang="SR">Keli nije smela da postavi sledeće pitanje.</span></p>

  <p class="MsoNormal"><span class="calibre1" xml:lang="SR">"Šta je sa Sendrovima i Anđelom?"</span></p>

  <p class="MsoNormal"><span class="calibre1" xml:lang="SR">"Filip i njegova porodica su bezbedni, a Anđela je kod mene. One bitange su htele da je upotrebe kao mamac za vas."</span></p>

  <p class="MsoNormal"><span class="calibre1" xml:lang="SR">Keli se odmah obradova.</span></p>

  <p class="MsoNormal"><span class="calibre1" xml:lang="SR">"Oh, to je divno!"</span></p>

  <p class="MsoNormal"><span class="calibre1" xml:lang="SR">"Šta hoćete da uradim sa njom?"</span></p>

  <p class="MsoNormal"><span class="calibre1" xml:lang="SR">"Stavite je na sledeći let Er Fransa za Njujork. Javite mi kada će stići, pa ću otići na aerodrom po nju. Možete me nazvati ovde, u Valdorf-Astoriju."</span></p>

  <p class="MsoNormal"><span class="calibre1" xml:lang="SR">"Pobrinuću se za to."</span></p>

  <p class="MsoNormal"><span class="calibre1" xml:lang="SR">"Hvala vam." Keli spusti slušalicu. Dijana je slušala.</span></p>

  <p class="MsoNormal"><span class="calibre1" xml:lang="SR">"Je li Anđela dobro?"</span></p>

  <p class="MsoNormal"><span class="calibre1" xml:lang="SR">"Jeste, isto kao porodica Sendr."</span></p>

  <p class="MsoNormal"><span class="calibre1" xml:lang="SR">"Oh, to je odlično!"</span></p>

  <p class="MsoNormal"><span class="calibre1" xml:lang="SR">"Zar ne? Oduševljena sam. Uzgred, šta ćeš ti uraditi sa svojom polovinom novca?"</span></p>

  <p class="MsoNormal"><span class="calibre1" xml:lang="SR">Dijana je pogleda,</span></p>

  <p class="MsoNormal"><span class="calibre1" xml:lang="SR">"Šta?"</span></p>

  <p class="MsoNormal"><span class="calibre1" xml:lang="SR">"KIG je ponudio nagradu od pet miliona dolara. Mislim da ona sleduje nama."</span></p>

  <p class="MsoNormal"><span class="calibre1" xml:lang="SR">"Ali Kingsli je mrtav."</span></p>

  <p class="MsoNormal"><span class="calibre1" xml:lang="SR">"Znam, ali KIG nije."</span></p>

  <p class="MsoNormal"><span class="calibre1" xml:lang="SR">Nasmejaše se. Keli upita:</span></p>

  <p class="MsoNormal"><span class="calibre1" xml:lang="SR">"Šta planiraš posle Vašingtona? Hoćeš li nastaviti da slikaš?"</span></p>

  <p class="MsoNormal"><span class="calibre1" xml:lang="SR">Dijana se zamisli za trenutak.</span></p>

  <p class="MsoNormal"><span class="calibre1" xml:lang="SR">"Neću."</span></p>

  <p class="MsoNormal"><span class="calibre1" xml:lang="SR">Keli ju je gledala.</span></p>

  <p class="MsoNormal"><span class="calibre1" xml:lang="SR">"Stvarno?"</span></p>

  <p class="MsoNormal"><span class="calibre1" xml:lang="SR">"Pa, ima jedna slika koju želim da uradim. To je izlet u Central park" Glas joj se slomi. "Dvoje ljubavnika na izletu, pod kišom. A posle... videćemo. A ti? Hoćeš li se vratiti manekenstvu?"</span></p>

  <p class="MsoNormal"><span class="calibre1" xml:lang="SR">"Ne, mislim da ne..." Dijana ju je gledala. "Pa... možda, jer kad sam na pisti, mogu da zamislim da me Mark gleda i šalje mi poljupce. Da, on bi želeo da se vratim na posao."</span></p>

  <p class="MsoNormal"><span class="calibre1" xml:lang="SR">Dijana se osmehnu.</span></p>

  <p class="MsoNormal"><span class="calibre1" xml:lang="SR">"Dobro."</span></p>

  <p class="MsoNormal"><span class="calibre1" xml:lang="SR">Gledale su televiziju još jedan sat, pa Dijana reče:</span></p>

  <p class="MsoNormal"><span class="calibre1" xml:lang="SR">"Mislim da je vreme za spavanje."</span></p>

  <p class="MsoNormal"><span class="calibre1" xml:lang="SR">Petnaest minuta kasnije, svukle su se i u velikom krevetu prepričavale svoje nedavne doživljaje. Tada Keli zevnu.</span></p>

  <p class="MsoNormal"><span class="calibre1" xml:lang="SR">"Dijana, meni se spava. Hajde da isključimo svetlo"</span></p>

  <p class="MsoNormal"></p>

  <p class="MsoNormal"></p>

  <p class="MsoNormal"></p>

  <p class="MsoNormal"></p>

  <p class="MsoNormal"></p>

  <p class="MsoNormal"></p>

  <p class="MsoNormal"></p>

  <p class="MsoNormal"></p>

  <p class="MsoNormal"></p>
</body>
</html>
