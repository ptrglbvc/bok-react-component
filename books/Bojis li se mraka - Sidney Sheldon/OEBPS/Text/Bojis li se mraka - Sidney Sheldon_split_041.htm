<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <meta content="Microsoft Word 12 (filtered)" name="Generator"/>
    <title>Непознато</title>
    <meta http-equiv="Content-Type" content="text/html; charset=utf-8"/>
  <link href="../../stylesheet.css" type="text/css" rel="stylesheet"/>
<link href="../../page_styles.css" type="text/css" rel="stylesheet"/>
</head>
  <body class="calibre">
  <h1 class="calibre8" id="calibre_pb_41"><span class="calibre11"><span class="calibre19" xml:lang="SR">DVADESETDEVETO POGLAVLJE</span></span></h1>

  <p class="MsoNormal"><span class="calibre1" xml:lang="SR">Keti Ordonez uđe u kancelariju Tanera Kingslija sa jutarnjim izdanjem novina i reče;</span></p>

  <p class="MsoNormal"><span class="calibre1" xml:lang="SR">"Opet se dešava."</span></p>

  <p class="MsoNormal"><span class="calibre1" xml:lang="SR">Dade mu novine. Sve su imale krupne naslove:</span></p>

  <p class="MsoNormal"><span class="calibre14" xml:lang="SR">Magla prekriva najveće gradove Nemačke!</span></p>

  <p class="MsoNormal"><span class="calibre14" xml:lang="SR">Svi aerodromi u Švajcarskoj zatvoreni zbog magle!</span></p>

  <p class="MsoNormal"><span class="calibre14" xml:lang="SR">U Rimu, magla uzrok smrti.</span></p>

  <p class="MsoNormal"><span class="calibre1" xml:lang="SR">Keti upita:</span></p>

  <p class="MsoNormal"><span class="calibre1" xml:lang="SR">"Da pošaljem ovo senatorici Luven?"</span></p>

  <p class="MsoNormal"><span class="calibre1" xml:lang="SR">"Da Odmah," reče Taner mračno"</span></p>

  <p class="MsoNormal"><span class="calibre1" xml:lang="SR">Iz interfona začu glas sekretarice.</span></p>

  <p class="MsoNormal"><span class="calibre1" xml:lang="SR">Gospodine Kngsli, senatorica van Luven na vezi. Hoćete li da primite poziv?"</span></p>

  <p class="MsoNormal"><span class="calibre1" xml:lang="SR">"Da" Taner uze slušalicu. "Taner Kingsli."</span></p>

  <p class="MsoNormal"><span class="calibre1" xml:lang="SR">"Zdravo, gospodine Kingsli. Ovde senatorka van Luven."</span></p>

  <p class="MsoNormal"><span class="calibre1" xml:lang="SR">"Dobar dan. senatorko."</span></p>

  <p class="MsoNormal"><span class="calibre1" xml:lang="SR">"Moje pomoćnice i ja smo se zatekle u blizini vaše kompanije, pa sam pomislila da li bi vam odgovaralo da svratimo u posetu."</span></p>

  <p class="MsoNormal"><span class="calibre1" xml:lang="SR">"Apsolutno", reče Taner raspoloženo. "Biće mi drago da vas provedem okolo, senatorko."</span></p>

  <p class="MsoNormal"><span class="calibre1" xml:lang="SR">"Dobro. Videćemo se uskoro."</span></p>

  <p class="MsoNormal"><span class="calibre1" xml:lang="SR">Taner pritisnu dugme interfona.</span></p>

  <p class="MsoNormal"><span class="calibre1" xml:lang="SR">"Očekujem posetioce kroz nekoliko minuta. Za ostale, nisam tu."</span></p>

  <p class="MsoNormal"><span class="calibre1" xml:lang="SR">Setio se čitulje koju je pre nekoliko nedelja video u novinama. Muž senatorke van Luven, Edmond Barkli, umro je od srca.</span></p>

  <p class="MsoNormal"><i class="calibre17"><span class="calibre1" xml:lang="SR">Izjaviću joj saučešće</span></i><span class="calibre1" xml:lang="SR">, pomislio je.</span></p>

  <p class="MsoNormal"><span class="calibre1" xml:lang="SR">***</span></p>

  <p class="MsoNormal"><span class="calibre1" xml:lang="SR">Petnaest minuta kasnije, stigla je senatorka van Luven sa svojim</span></p>

  <p class="MsoNormal"><span class="calibre1" xml:lang="SR">dvema pomoćnicama. Taner ustade da ih pozdravi.</span></p>

  <p class="MsoNormal"><span class="calibre1" xml:lang="SR">"Vrlo mi je drago što ste odlučili doći."</span></p>

  <p class="MsoNormal"><span class="calibre1" xml:lang="SR">Van Luven klimnu glavom.</span></p>

  <p class="MsoNormal"><span class="calibre1" xml:lang="SR">"Upoznali ste Korin Marf, i Keroli Trast."</span></p>

  <p class="MsoNormal"><span class="calibre1" xml:lang="SR">Taner se osmehnu.</span></p>

  <p class="MsoNormal"><span class="calibre1" xml:lang="SR">"Jesam, lepo je videti vas obe ponovo." Okrenu se senatorki. "Čuo sam da vam je suprug preminuo. Primite moje saučešće."</span></p>

  <p class="MsoNormal"><span class="calibre1" xml:lang="SR">Senatorka van Luven klimu glavom.</span></p>

  <p class="MsoNormal"><span class="calibre1" xml:lang="SR">"Hvala vam. Dugo je bio bolestan i naposletku, pre nekoliko nedelja..." Osmehnu se na silu. "Uzgred, informacije o globalnom otopljavanju. koje mi šaljete, vrlo su upečatljive."</span></p>

  <p class="MsoNormal"><span class="calibre1" xml:lang="SR">"Hvala vam."</span></p>

  <p class="MsoNormal"><span class="calibre1" xml:lang="SR">"Da li biste hteli da nam pokažete šta ovde radite?"</span></p>

  <p class="MsoNormal"><span class="calibre1" xml:lang="SR">"Naravno. Kakav obilazak biste želeli? Imamo petodnevnu, četverodnevnu i jednoiposatnu turu."</span></p>

  <p class="MsoNormal"><span class="calibre1" xml:lang="SR">Korin Marfi se nasmeja.</span></p>

  <p class="MsoNormal"><span class="calibre1" xml:lang="SR">"Bio bi lep četvoro..."</span></p>

  <p class="MsoNormal"><span class="calibre1" xml:lang="SR">Senatorka van Luven je prekide.</span></p>

  <p class="MsoNormal"><span class="calibre1" xml:lang="SR">"Zadovoljićemo se jednoiposatnom turom."</span></p>

  <p class="MsoNormal"><span class="calibre1" xml:lang="SR">"Biće mi zadovoljstvo."</span></p>

  <p class="MsoNormal"><span class="calibre1" xml:lang="SR">"Koliko ljudi radi u KIG-u?" upita senatorka van Luven.</span></p>

  <p class="MsoNormal"><span class="calibre1" xml:lang="SR">"Približno dve hiljade. KIG ima prostorije u desetak najvećih država sveta."</span></p>

  <p class="MsoNormal"><span class="calibre1" xml:lang="SR">Korin Marfi i Karoli Trast izgledale su oduševljeno.</span></p>

  <p class="MsoNormal"><span class="calibre1" xml:lang="SR">"U ovim zgradama imamo pet stotina zaposlenih. članovi osoblja i istraživači su odvojeni. Najmanji IQ ovde zaposlenih naučnika je 160."</span></p>

  <p class="MsoNormal"><span class="calibre1" xml:lang="SR">Korin Marfi reče:</span></p>

  <p class="MsoNormal"><span class="calibre1" xml:lang="SR">"To su geniji." Senatorka van Luven je prekorno pogleda.</span></p>

  <p class="MsoNormal"><span class="calibre1" xml:lang="SR">"Pođite sa mnom, molim vas", reče Taner.</span></p>

  <p class="MsoNormal"><span class="calibre1" xml:lang="SR">Senatorka, Marfi i Trast pođoše za Tanerom kroz bočna vrata u jednu od susednih zgrada. On ih uvede u prostoriju prepunu opreme ezoteričnog izgleda.</span></p>

  <p class="MsoNormal"><span class="calibre1" xml:lang="SR">Senatorka van Luven priđe jednoj od tih mašina čudnog izgleda upita:</span></p>

  <p class="MsoNormal"><span class="calibre1" xml:lang="SR">"Šta je ovo?"</span></p>

  <p class="MsoNormal"><span class="calibre1" xml:lang="SR">"To je spektrograf zvuka, senatorko. On snima zvuk i stvara njegov zapis. Može da prepozna na hiljade različitih glasova."</span></p>

  <p class="MsoNormal"><span class="calibre1" xml:lang="SR">Trast se namršti:</span></p>

  <p class="MsoNormal"><span class="calibre1" xml:lang="SR">"Kako to funkcioniše?"</span></p>

  <p class="MsoNormal"><span class="calibre1" xml:lang="SR">"Zamislite to ovako. Kada vas neki prijatelj nazove telefonom, vi odmah prepoznate njegov glas jer je obrazac njegovog zvuka urezan u vašem pamćenju. Mi programiramo ovu mašinu na isti način. Elektronski filter dozvoljava samo određenim frekvencijama da uđu u rekorder, tako da dobijamo samo raspoznatljive delove svakog pojedinog glasa."</span></p>

  <p class="MsoNormal"><span class="calibre1" xml:lang="SR">Ostatak ture bio je pregled fascinantne kombinacije ogromnih mašina, minijaturnih elektronskih mikroskopa i hemijskih laboratorija: prostorija sa tablama punim nekih tajanstvenih simbola, laboratorija u kojima radi po desetak naučnika i kancelarija u kojima su pojedini naučnici bili obuzeti rešavanjem nekih takođe tajanstvenih problema.</span></p>

  <p class="MsoNormal"><span class="calibre1" xml:lang="SR">Prošli su pored zgrade od crvene cigle, sa dvostrukom bravom na vratima. Senatorka van Luven upita:</span></p>

  <p class="MsoNormal"><span class="calibre1" xml:lang="SR">"Šta je ovde?"</span></p>

  <p class="MsoNormal"><span class="calibre1" xml:lang="SR">"Radimo tajno istraživanje za vladu. Žao mi je, ali to ne spada u ovu turu, senatorko."</span></p>

  <p class="MsoNormal"><span class="calibre1" xml:lang="SR">Obilazak je potrajao dva sata. Kada su završili, Taner povede tri žene natrag, u svoju kancelariju.</span></p>

  <p class="MsoNormal"><span class="calibre1" xml:lang="SR">"Nadam se da vam je bilo prijatno", reče im.</span></p>

  <p class="MsoNormal"><span class="calibre1" xml:lang="SR">Senatorka van Luven klimnu glavom.</span></p>

  <p class="MsoNormal"><span class="calibre1" xml:lang="SR">"Bilo je zanimljivo."</span></p>

  <p class="MsoNormal"><span class="calibre1" xml:lang="SR">"Veoma zanimljivo", osmehnu se Korin Marfi. Neprestano je gledala Tanera.</span></p>

  <p class="MsoNormal"><span class="calibre1" xml:lang="SR">"Ja sam oduševljena", uzviknu Karoli Trast.</span></p>

  <p class="MsoNormal"><span class="calibre1" xml:lang="SR">Taner se okrenu senatorki van Luven.</span></p>

  <p class="MsoNormal"><span class="calibre1" xml:lang="SR">"Uzgred, jeste li imali priliku da porazgovarate sa kolegama o ekološkom problemu, o kome smo razgovarali?"</span></p>

  <p class="MsoNormal"><span class="calibre1" xml:lang="SR">Scnatorka odgovori neodređeno.</span></p>

  <p class="MsoNormal"><span class="calibre1" xml:lang="SR">"Da.''</span></p>

  <p class="MsoNormal"><span class="calibre1" xml:lang="SR">"Šta mislite kakve su šanse, senatorko?"</span></p>

  <p class="MsoNormal"><span class="calibre1" xml:lang="SR">"Ovo nije vreme za pretpostavke, gospodine Kingsli. Biće još razgovora. Javiću vam kad odluka bude donesena."</span></p>

  <p class="MsoNormal"><span class="calibre1" xml:lang="SR">Taner uspe da se osmehne.</span></p>

  <p class="MsoNormal"><span class="calibre1" xml:lang="SR">"Hvala vam. Hvala vam što ste zajedno svratile."</span></p>

  <p class="MsoNormal"><span class="calibre1" xml:lang="SR">Ispratio ih je.</span></p>

  <p class="MsoNormal"><span class="calibre1" xml:lang="SR">Kada su izašle, iz interfona se začu glas Keti Ordonez.</span></p>

  <p class="MsoNormal"><span class="calibre1" xml:lang="SR">"Gospodine Kingsli, Saida Hernandez je htela da vas čuje. Rekla je da je hitno, ali kazali ste da zadržim vaše pozive."</span></p>

  <p class="MsoNormal"><span class="calibre1" xml:lang="SR">"Nazovite je", reče Taner.</span></p>

  <p class="MsoNormal"><span class="calibre1" xml:lang="SR">Saidu Hernandez su poslali u hotel Adams, da postavi bombu.</span></p>

  <p class="MsoNormal"><span class="calibre1" xml:lang="SR">"Linija jedan."</span></p>

  <p class="MsoNormal"><span class="calibre1" xml:lang="SR">Taner diže slušalicu, očekujući dobre vesti.</span></p>

  <p class="MsoNormal"><span class="calibre1" xml:lang="SR">"Je li sve u redu, Saida?"</span></p>

  <p class="MsoNormal"><span class="calibre1" xml:lang="SR">"Ne. Žao mi je, gospodine Kingsli." Osetio je strah u njenom glasu. "Pobegle su."</span></p>

  <p class="MsoNormal"><span class="calibre1" xml:lang="SR">Taner se ukoči.</span></p>

  <p class="MsoNormal"><span class="calibre1" xml:lang="SR">"Šta su?"</span></p>

  <p class="MsoNormal"><span class="calibre1" xml:lang="SR">"Da, gospodine. Izašle su pre nego što je bomba eksplodirala. Hotelski nosač ih je video kako izlaze iz predvorja hotela."</span></p>

  <p class="MsoNormal"><span class="calibre1" xml:lang="SR">Taner zalupi slušalicu; zatim pozvoni sekretarici.</span></p>

  <p class="MsoNormal"><span class="calibre1" xml:lang="SR">"Zovite mi Flinta i Karbalja."</span></p>

  <p class="MsoNormal"><span class="calibre1" xml:lang="SR">Minut kasnije. Hari Flint i Vins Karbaljo uđoše u Tanerovu kancelariju.</span></p>

  <p class="MsoNormal"><span class="calibre1" xml:lang="SR">Taner se zagleda u njih. Njegov bes je bio sve veći.</span></p>

  <p class="MsoNormal"><span class="calibre1" xml:lang="SR">"Kučke su se opet izvukle. Neću da se to više ponovi. Razumete li? Kazaću vam gde se nalaze i vi ćete se pobrinuti za njih. Ima li pitanja?" Flint i Karbaljo se pogledaše.</span></p>

  <p class="MsoNormal"><span class="calibre1" xml:lang="SR">"Ne, gospodine." Taner pritisnu dugme koje je otkrivalo elektronski plan grada.</span></p>

  <p class="MsoNormal"><span class="calibre1" xml:lang="SR">"Dok god budu čuvale kartice koje sam im dao, možemo ih pratiti."</span></p>

  <p class="MsoNormal"><span class="calibre1" xml:lang="SR">Gledali su kako elektronska svetalca iskrsavaju na ekranu. Taner pritisnu dugme. Svetla se ne pomeriše. On stisnu zube.</span></p>

  <p class="MsoNormal"><span class="calibre1" xml:lang="SR">"Bacile su kartice." Lice mu postade još crvenije. Pogleda Flinta i Karbalja. "Hoću da danas budu ubijene."</span></p>

  <p class="MsoNormal"><span class="calibre1" xml:lang="SR">Flint zbunjeno pogleda Tanera.</span></p>

  <p class="MsoNormal"><span class="calibre1" xml:lang="SR">"Ako ne budemo znali gde su, kako možemo..."</span></p>

  <p class="MsoNormal"><span class="calibre1" xml:lang="SR">Taner ga preseče.</span></p>

  <p class="MsoNormal"><span class="calibre1" xml:lang="SR">"Zar misliš da bih dozvolio da me jedna žena tako lako nadmudri? Dok čuvaju svoje mobilne telefone, nigde neće otići, a da mi to ne znamo."</span></p>

  <p class="MsoNormal"><span class="calibre1" xml:lang="SR">"Možete da otkrijete njihove brojeve?" upita Flint iznenađeno. Taner se i ne potrudi da odgovori. Pretraživao je mapu.</span></p>

  <p class="MsoNormal"><span class="calibre1" xml:lang="SR">"Do sada su se verovatno razdvojile." Pritisnu drugo dugme. "Da</span></p>

  <p class="MsoNormal"><span class="calibre1" xml:lang="SR">potražimo prvo Dijanu Stivens." On ukuca broj.</span></p>

  <p class="MsoNormal"><span class="calibre1" xml:lang="SR">Svetla na mapi se pomeriše i polako pođoše ulicama Menhetna, preko hotela, prodavnica i tržnih centara. Naposletku, zaustaviše se kod jednog izloga iznad koga je na znaku pisalo: <i class="calibre13">Šetalište za sve.</i></span></p>

  <p class="MsoNormal"><span class="calibre1" xml:lang="SR">"Dijana Stivens je u tržnom centru." Taner pritisnu drugo dugme. "Da vidimo gde je Keli Haris."</span></p>

  <p class="MsoNormal"><span class="calibre1" xml:lang="SR">On ponovi postupak. Svetla se opet pokrenuše, da bi se zaustavila u drugom kraju grada. Gledali su kako se osvetljena zona sužava na jednu ulicu sa prodavnicom odeće, restoranom, apotekom i autobuskom stanicom. Svetla su pretraživala zonu i odjednom se zaustaviše ispred jedne velike, otvorene zgrade.</span></p>

  <p class="MsoNormal"><span class="calibre1" xml:lang="SR">"Keli Haris je na autobuskoj stanici." Taner je zvučao neraspoloženo. "Treba što pre obe da ih uhvatimo."</span></p>

  <p class="MsoNormal"><span class="calibre1" xml:lang="SR">"Kako?" upita Karbaljo. "Na različitim krajevima grada su. Dok mi stignemo tamo, one će već otići."</span></p>

  <p class="MsoNormal"><span class="calibre1" xml:lang="SR">Taner se okrenu:</span></p>

  <p class="MsoNormal"><span class="calibre1" xml:lang="SR">"Pođite sa mnom." On pređe u susednu prostoriju, a Flint i Karbaljo odmah za njim.</span></p>

  <p class="MsoNormal"><span class="calibre1" xml:lang="SR">U toj prostoriji bilo je mnoštvo monitora, računara i elektronskih tastatura sa tasterima različitih boja. Na jednoj polici je stajala mala, zdepasta mašina, sa desetinama kompakt-diskova. Taner ih pregleda i stavi jedan, obeležen sa Dijana Stivens u mašinu. On im objasni:</span></p>

  <p class="MsoNormal"><span class="calibre1" xml:lang="SR">"Ovo je sintisajzer glasa. Glasovi gospođe Stivens i gospođe Haris digitalizovani su ranije. Obrasci njihovog govora snimljeni su i analizirani. Kad pritisnem dugme, svaka reč koju ja izgovorim kalibriše se u njihove glasove." Taner uze mobilni telefon i ispritiska neke brojeve. Začu se oprezno:</span></p>

  <p class="MsoNormal"><span class="calibre1" xml:lang="SR">"Halo?" Bio je to glas Keli Haris.</span></p>

  <p class="MsoNormal"><span class="calibre1" xml:lang="SR">"Keli! Tako mi je drago da sam te našla." Taner je govorio, ali čuli su glas Dijane Stivens.</span></p>

  <p class="MsoNormal"><span class="calibre1" xml:lang="SR">"Dijana! Na vreme si me dobila. Upravo odlazim odavde."</span></p>

  <p class="MsoNormal"><span class="calibre1" xml:lang="SR">Flint i Karbaljo su začuđeno slušali.</span></p>

  <p class="MsoNormal"><span class="calibre1" xml:lang="SR">"Gde ideš, Keli?"</span></p>

  <p class="MsoNormal"><span class="calibre1" xml:lang="SR">"U Čikago. Tamo ću da uhvatim avion sa O'Hera, pa kući."</span></p>

  <p class="MsoNormal"><span class="calibre1" xml:lang="SR">"Keli, ne možeš sada da odeš." Nastade kratka pauza.</span></p>

  <p class="MsoNormal"><span class="calibre1" xml:lang="SR">"Zašto?"</span></p>

  <p class="MsoNormal"><span class="calibre1" xml:lang="SR">"Otkrila sam šta se zaista dešava. Znam ko nam je i zašto ubio muževe."</span></p>

  <p class="MsoNormal"><span class="calibre1" xml:lang="SR">"Oh, Gospode! Kako... jesi li sigurna?"</span></p>

  <p class="MsoNormal"><span class="calibre1" xml:lang="SR">"Naravno. Imam sve dokaze."</span></p>

  <p class="MsoNormal"><span class="calibre1" xml:lang="SR">"Dijana, to... to je divno."</span></p>

  <p class="MsoNormal"><span class="calibre1" xml:lang="SR">"Dokaz je kod mene, a ja sam u hotelu Delmon, u apartmanu A. Odavde idem u FBI. Htela sam da pođeš sa mnom, ali ako moraš kući, razumem..."</span></p>

  <p class="MsoNormal"><span class="calibre1" xml:lang="SR">"Ne, ne! Ja... želim da pomognem da se završi ono što je Mark pokušavao da uradi."</span></p>

  <p class="MsoNormal"><span class="calibre1" xml:lang="SR">Flint i Karbaljo su zapanjeno slušali svaku njihovu reč. U pozadini začuše najavu autobusa za Čikago.</span></p>

  <p class="MsoNormal"><span class="calibre1" xml:lang="SR">"Ići ću sa tobom, Dijana. Rekla si, hotel Delmon?"</span></p>

  <p class="MsoNormal"><span class="calibre1" xml:lang="SR">"Da, u Osamdeset šestoj ulici. Apartman A."</span></p>

  <p class="MsoNormal"><span class="calibre1" xml:lang="SR">"Dolazim. Vidimo se uskoro."</span></p>

  <p class="MsoNormal"><span class="calibre1" xml:lang="SR">Veza se prekide. Taner se okrenu Flintu i Karbalju.</span></p>

  <p class="MsoNormal"><span class="calibre1" xml:lang="SR">"Pola problema je rešeno. Sad ćemo se pobrinuti za drugu polovinu."</span></p>

  <p class="MsoNormal"><span class="calibre1" xml:lang="SR">Flint i Karbaljo su gledali kako Taner u sintisajzer stavlja drugi disk, označen sa Keli Hans. On zatim pomeri jedno dugme na telefonu i ispritiska neke brojeve. Gotovo odmah začu Dijanin glas.</span></p>

  <p class="MsoNormal"><span class="calibre1" xml:lang="SR">"Halo?"</span></p>

  <p class="MsoNormal"><span class="calibre1" xml:lang="SR">Taner progovori u telefon, ali oni su čuli Kelin glas.</span></p>

  <p class="MsoNormal"><span class="calibre1" xml:lang="SR">"Dijana..."</span></p>

  <p class="MsoNormal"><span class="calibre1" xml:lang="SR">"Keli! Jesi li dobro?"</span></p>

  <p class="MsoNormal"><span class="calibre1" xml:lang="SR">"Odlično sam. Imam dobru vest. Otkrila sam ko i zašto nam je ubio muževe."</span></p>

  <p class="MsoNormal"><span class="calibre1" xml:lang="SR">"Šta? Ko?"</span></p>

  <p class="MsoNormal"><span class="calibre1" xml:lang="SR">"Ne možemo da pričamo preko telefona, Dijana. Ja sam u hotelu Delmon, u Osamdeset šestoj ulici, apartman A. Možeš li da dođeš ovamo?"</span></p>

  <p class="MsoNormal"><span class="calibre1" xml:lang="SR">"Naravno. Doći ću odmah."</span></p>

  <p class="MsoNormal"><span class="calibre1" xml:lang="SR">"Divno, Dijana, čekam te."</span></p>

  <p class="MsoNormal"><span class="calibre1" xml:lang="SR">Taner isključi telefon i okrenu se Flintu.</span></p>

  <p class="MsoNormal"><span class="calibre1" xml:lang="SR">"Vi ćete ih čekati." Zatim mu pruži ključ. "Ovo je ključ apartmana A. Idite odmah tamo i čekajte ih. Hoću da ih ubijete čim uđu na vrata. Ja ću se pobrinuti da tela nestanu."</span></p>

  <p class="MsoNormal"><span class="calibre1" xml:lang="SR">Karbaljo i Taner su gledali kako se Flint okreće i žurno izlazi. Karbaljo reče:</span></p>

  <p class="MsoNormal"><span class="calibre1" xml:lang="SR">"Šta želite da ja uradim, gospodine Kingsli?"</span></p>

  <p class="MsoNormal"><span class="calibre1" xml:lang="SR">"Pobrinite se za Saidu Hernandez."</span></p>

  <p class="MsoNormal"><span class="calibre1" xml:lang="SR">***</span></p>

  <p class="MsoNormal"><span class="calibre1" xml:lang="SR">Čekajući u apartmanu A, Flint je rešio da ne dozvoli da išta pođe naopako. Čuo je za neke šeprtlje kojih se Taner otarasio. <i class="calibre13">Mene neće</i>, pomisli Flint. On izvadi pištolj, proveri burence i zavrnu prigušivač.</span></p>

  <p class="MsoNormal"><span class="calibre1" xml:lang="SR">Sada je trebalo samo da čeka.</span></p>

  <p class="MsoNormal"><span class="calibre1" xml:lang="SR">***</span></p>

  <p class="MsoNormal"><span class="calibre1" xml:lang="SR">Misli Keli Haris, u taksiju, šest ulica od hotela Delmon, smenjivale su se uzbuđeno zbog onoga što joj je Dijana rekla.</span></p>

  <p class="MsoNormal"><i class="calibre17"><span class="calibre1" xml:lang="SR">Mark, platiće mi za ono što su ti uradili,</span></i> <span class="calibre1" xml:lang="SR">pomislila je.</span></p>

  <p class="MsoNormal"><span class="calibre1" xml:lang="SR">Dijana je bila grozničavo nestrpljiva. Košmar se bližio kraju. Keli je nekako otkrila ko želi da ih ubije, a našla je i dokaze.</span></p>

  <p class="MsoNormal"><i class="calibre17"><span class="calibre1" xml:lang="SR">Ponosićeš se mnome, Ričarde. Osećam te u blizini i...</span></i> <span class="calibre1" xml:lang="SR">taksista prekide Dijanine misli.</span></p>

  <p class="MsoNormal"><span class="calibre1" xml:lang="SR">"Stigli smo, gospođo. Hotel Delmon."</span></p>

  <p class="MsoNormal"></p>

  <p class="MsoNormal"></p>
</body>
</html>
