<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <meta content="Microsoft Word 12 (filtered)" name="Generator"/>
    <title>Непознато</title>
    <meta http-equiv="Content-Type" content="text/html; charset=utf-8"/>
  <link href="../../stylesheet.css" type="text/css" rel="stylesheet"/>
<link href="../../page_styles.css" type="text/css" rel="stylesheet"/>
</head>
  <body class="calibre">
  <h1 class="calibre8" id="calibre_pb_47"><span class="calibre11"><span class="calibre19" xml:lang="SR">TRIDESETPETO POGLAVLJE</span></span></h1>

  <p class="MsoNormal"><span class="calibre1" xml:lang="SR">Dijana i Keli su bile na madridskom aerodromu, Barahasu. Mogle su da iznajme kola od Herca, Juropkara, Avisa i drugih, ali izabrale su manje poznatu agenciju Alesa.</span></p>

  <p class="MsoNormal"><span class="calibre1" xml:lang="SR">"Kako možemo najbrže da stignemo u San Sebastijan?" upitala je Dijana.</span></p>

  <p class="MsoNormal"><span class="calibre1" xml:lang="SR">"To je vrlo jednostavno, senjora. Izađite na N-1 do francuske granice u Hondaribiji, pa desno za San Sebastijan. Vožnja nije duža od četiri-pet sati."</span></p>

  <p class="MsoNormal"><span class="calibre1" xml:lang="SR">"Gracijas"</span></p>

  <p class="MsoNormal"><span class="calibre1" xml:lang="SR">Keli i Dijana pođoše dalje.</span></p>

  <p class="MsoNormal"><span class="calibre1" xml:lang="SR">***</span></p>

  <p class="MsoNormal"><span class="calibre1" xml:lang="SR">Kada je, sat kasnije, mlazni avion, vlasništvo KIG-a. sleteo u Madrid, Hari Flint je žurno krenuo od jednog do drugog šaltera za iznajmljivanje kola.</span></p>

  <p class="MsoNormal"><span class="calibre1" xml:lang="SR">"Trebalo je da se ovde nađem sa sestrom i njenom prijateljicom, lepom crnkinjom, a mimoišli smo se. One su doletele u devet i dvadeset iz Njujorka. Da li su ovde iznajmile kola?" pitao je na svakom šalteru.</span></p>

  <p class="MsoNormal"><span class="calibre1" xml:lang="SR">"Ne, senior…"</span></p>

  <p class="MsoNormal"><span class="calibre1" xml:lang="SR">"Ne, senjor…"</span></p>

  <p class="MsoNormal"><span class="calibre1" xml:lang="SR">"Ne, senjor..."</span></p>

  <p class="MsoNormal"><span class="calibre1" xml:lang="SR">Na šalteru Alese, Flintu se sreća osmehnula.</span></p>

  <p class="MsoNormal"><span class="calibre1" xml:lang="SR">"Oh, da, senjor. Zapamtio sam ih. One..."</span></p>

  <p class="MsoNormal"><span class="calibre1" xml:lang="SR">"Sećate li se šta su iznajmile?"</span></p>

  <p class="MsoNormal"><span class="calibre1" xml:lang="SR">"Bio je to pežo.'</span></p>

  <p class="MsoNormal"><span class="calibre1" xml:lang="SR">"Koje boje?"</span></p>

  <p class="MsoNormal"><span class="calibre1" xml:lang="SR">"Crvene. Bio nam je jedini..."</span></p>

  <p class="MsoNormal"><span class="calibre1" xml:lang="SR">"Imate li broj registracije?"</span></p>

  <p class="MsoNormal"><span class="calibre1" xml:lang="SR">"Naravno. Samo trenutak." Službenik pred Flintom otvori knjigu, da pogleda. Reče mu broj. "Nadam se da ćete ih naći."</span></p>

  <p class="MsoNormal"><span class="calibre1" xml:lang="SR">"Hoću."</span></p>

  <p class="MsoNormal"><span class="calibre1" xml:lang="SR">Deset minuta kasnije, Flint je leteo natrag, u Barcelonu. Iznajmiće kola, pratiti ih do nekog mesta sa ređim saobraćajem, gurnuti ih sa puta i obezbediti da ostanu mrtve.</span></p>

  <p class="MsoNormal"><span class="calibre1" xml:lang="SR">***</span></p>

  <p class="MsoNormal"><span class="calibre1" xml:lang="SR">Dijana i Keli su bile samo tridesetak minuta od Barcelone, i vozile se u prijatnoj tišini. Na autoputu nije bilo gužve i brzo su napredovale. Provincija je bila divna. Plodna polja i voćnjaci ispunjavali su vazduh</span></p>

  <p class="MsoNormal"><span class="calibre1" xml:lang="SR">mirisom nara, kajsija i narandže, a pored puta su bile stare kuće, zidova</span></p>

  <p class="MsoNormal"><span class="calibre1" xml:lang="SR">prekrivenih puzavicom jasmina.</span></p>

  <p class="MsoNormal"><span class="calibre1" xml:lang="SR">Nekoliko minuta pre srednjovekovnog gradića Burgosa, okolina poče da se pretapa u podnožje Pirineja.</span></p>

  <p class="MsoNormal"><span class="calibre1" xml:lang="SR">"Još malo, pa smo stigle", reče Dijana. Ona pogleda napred, namršti se i poče da pritišće kočnicu.</span></p>

  <p class="MsoNormal"><span class="calibre1" xml:lang="SR">Šezdeset metara ispred njih, neka kola su gorela i ljudi su se okupljali oko njih. Drum su blokirali ljudi u uniformama.</span></p>

  <p class="MsoNormal"><span class="calibre1" xml:lang="SR">Dijana je zbunjeno gledala.</span></p>

  <p class="MsoNormal"><span class="calibre1" xml:lang="SR">"Šta se to dešava?"</span></p>

  <p class="MsoNormal"><span class="calibre1" xml:lang="SR">"Sad smo u Baskiji", reče Keli. "To je ratna zona. Baski se poslednjih pedeset godina bore protiv španske vlade."</span></p>

  <p class="MsoNormal"><span class="calibre1" xml:lang="SR">Neki čovek u zelenoj uniformi, sa zlatno-crvenim oznakama i crnim opasačem, cipelama i beretkom, izađe na drum ispred kola i diže ruku; zatim pokaza sa strane puta.</span></p>

  <p class="MsoNormal"><span class="calibre1" xml:lang="SR">Keli tiho reče:</span></p>

  <p class="MsoNormal"><span class="calibre1" xml:lang="SR">"Ovo je ETA. Ne smemo da stanemo, jer bogzna koliko će nas tu zadržati."</span></p>

  <p class="MsoNormal"><span class="calibre1" xml:lang="SR">Oficir priđe kolima i obrati im se.</span></p>

  <p class="MsoNormal"><span class="calibre1" xml:lang="SR">Ja sam kapetan Iradi. Molim vas, izađite iz kola."</span></p>

  <p class="MsoNormal"><span class="calibre1" xml:lang="SR">Dijana ga pogleda i osmehnu se.</span></p>

  <p class="MsoNormal"><span class="calibre1" xml:lang="SR">"Zaista bih volela da vam pomognem u vašem ratu, ali mi vodimo sopstveni", pa udari nogom papučicu gasa, obiđe zapaljena kola i odjuri dalje, probijajući se kroz masu naroda, izazivajući povike.</span></p>

  <p class="MsoNormal"><span class="calibre1" xml:lang="SR">Keli je zatvorila oči.</span></p>

  <p class="MsoNormal"><span class="calibre1" xml:lang="SR">"Jesmo li najzad stigle?"</span></p>

  <p class="MsoNormal"><span class="calibre1" xml:lang="SR">"U redu smo."</span></p>

  <p class="MsoNormal"><span class="calibre1" xml:lang="SR">Otvorivši oči, Keli pogleda u bočni retrovizor i ukoči se. Za njima je išao crni sitroen Berlingo i ona poznade njegovog vozača.</span></p>

  <p class="MsoNormal"><span class="calibre1" xml:lang="SR">"To je Godzila!" dahnu Keli. "U kolima iza nas."</span></p>

  <p class="MsoNormal"><span class="calibre1" xml:lang="SR">"Šta? Kako nas je našao tako brzo?"</span></p>

  <p class="MsoNormal"><span class="calibre1" xml:lang="SR">Dijana stisnu papučicu gasa do kraja. Sitroen ih je stizao. Dijana pogleda dvostruki brzinomer. Jedan je pokazivao: 175 kilometara na sat, a dragi 110 milja na sat. Keli nervozno reče:</span></p>

  <p class="MsoNormal"><span class="calibre1" xml:lang="SR">"Kladim se da voziš prebrzo za trkačku stazu u Indijanapolisu."</span></p>

  <p class="MsoNormal"><span class="calibre1" xml:lang="SR">Kilometar i po dalje, Dijana primeti carinsku kontrolu između Španije i Francuske.</span></p>

  <p class="MsoNormal"><span class="calibre1" xml:lang="SR">"Udari me", reče Dijana.</span></p>

  <p class="MsoNormal"><span class="calibre1" xml:lang="SR">Keli se nasmeja.</span></p>

  <p class="MsoNormal"><span class="calibre1" xml:lang="SR">"..Samo sam se šalila. Samo..."</span></p>

  <p class="MsoNormal"><span class="calibre1" xml:lang="SR">"Udari me." Dijana je zvučala grozničavo. Sitroen se približavao.</span></p>

  <p class="MsoNormal"><span class="calibre1" xml:lang="SR">"Šta to...?"</span></p>

  <p class="MsoNormal"><span class="calibre1" xml:lang="SR">"Odmah!"</span></p>

  <p class="MsoNormal"><span class="calibre1" xml:lang="SR">Keli preko volje pljesnu Dijanu preko lica.</span></p>

  <p class="MsoNormal"><span class="calibre1" xml:lang="SR">"Ne. Udari me jako." Između njih i sitroena sada su bila samo dvoja kola. "Požuri", uzviknu Dijana. Keli zažmuri i udar Dijanu pesnicom u obraz. "Jače."</span></p>

  <p class="MsoNormal"><span class="calibre1" xml:lang="SR">Keli je opet udari. Ovoga puta, njena dijamantska burma poseče Dijanu po obrazu i ovoj pođe krv. Keli prestravljeno pogleda Dijanu.</span></p>

  <p class="MsoNormal"><span class="calibre1" xml:lang="SR">"Izvini, Dijana. Nisam htela da..."</span></p>

  <p class="MsoNormal"><span class="calibre1" xml:lang="SR">Stigle su do carinarnice. Dijana zakoči i stade.</span></p>

  <p class="MsoNormal"><span class="calibre1" xml:lang="SR">Jedan carinik priđe njihovim kolima.</span></p>

  <p class="MsoNormal"><span class="calibre1" xml:lang="SR">"Dobar dan. dame."</span></p>

  <p class="MsoNormal"><span class="calibre1" xml:lang="SR">"Dobar dan." Dijana se okrenu tako, da je mogao da primeti da joj curi krv sa obraza.</span></p>

  <p class="MsoNormal"><span class="calibre1" xml:lang="SR">On zapanjeno pogleda.</span></p>

  <p class="MsoNormal"><span class="calibre1" xml:lang="SR">"Senjora, šta se desilo?"</span></p>

  <p class="MsoNormal"><span class="calibre1" xml:lang="SR">Dijana se ugrize za usnu.</span></p>

  <p class="MsoNormal"><span class="calibre1" xml:lang="SR">"Moj bivši muž; uživa da me tuče. Sud mu je zabranio da mi prilazi, ali ne mogu da ga zaustavim. Stalno me prati. Evo ga, ide za nama. Znam da nema svrhe da zatražim vašu pomoć. Niko ne može da ga zaustavi."</span></p>

  <p class="MsoNormal"><span class="calibre1" xml:lang="SR">Carinik se namršteno osvrnu, da pogleda red kola koja su se približavala.</span></p>

  <p class="MsoNormal"><span class="calibre1" xml:lang="SR">"U kojim je kolima?"</span></p>

  <p class="MsoNormal"><span class="calibre1" xml:lang="SR">"Onaj crni sitroen. dvoja kola iza nas. Mislim da je naumio da me ubije."</span></p>

  <p class="MsoNormal"><span class="calibre1" xml:lang="SR">"Je li, zaista?" zareža carinik. "Vi, dame, produžite. Ne treba više da brinete zbog njega."</span></p>

  <p class="MsoNormal"><span class="calibre1" xml:lang="SR">Dijana ga pogleda i reče:</span></p>

  <p class="MsoNormal"><span class="calibre1" xml:lang="SR">"Oh, hvala vam. Hvala vam."</span></p>

  <p class="MsoNormal"><span class="calibre1" xml:lang="SR">Trenutak kasnije, prešle su granicu i uvezle se u Francusku.</span></p>

  <p class="MsoNormal"><span class="calibre1" xml:lang="SR">"Dijana..."</span></p>

  <p class="MsoNormal"><span class="calibre1" xml:lang="SR">"Da?"</span></p>

  <p class="MsoNormal"><span class="calibre1" xml:lang="SR">Keli joj spusti ruku na rame.</span></p>

  <p class="MsoNormal"><span class="calibre1" xml:lang="SR">"Strašno mi je žao zbog..." Ona pokaza Dijanin obraz.</span></p>

  <p class="MsoNormal"><span class="calibre1" xml:lang="SR">Dijana se osmehnu.</span></p>

  <p class="MsoNormal"><span class="calibre1" xml:lang="SR">"To nas je spasilo Godzile, zar ne?" Ona pogleda Keli. "Pa ti plačeš."</span></p>

  <p class="MsoNormal"><span class="calibre1" xml:lang="SR">"Ne, ne plačem", šmrknu Keli. "To je prokleta maškara. Ovo što si uradila, ti nisi samo obična lepotica, je li?" upita Keli, tapkajući Dijaninu povredu maramicom.</span></p>

  <p class="MsoNormal"><span class="calibre1" xml:lang="SR">Dijana pogleda ogledalo i napravi grimasu.</span></p>

  <p class="MsoNormal"><span class="calibre1" xml:lang="SR">"Ne, nisam više."</span></p>

  <p class="MsoNormal"><span class="calibre1" xml:lang="SR">***</span></p>

  <p class="MsoNormal"><span class="calibre1" xml:lang="SR">Kada je Hari Flint stigao do graničnog prelaza. carinik ga je čekao.</span></p>

  <p class="MsoNormal"><span class="calibre1" xml:lang="SR">"Izađite iz kola, molim vas."</span></p>

  <p class="MsoNormal"><span class="calibre1" xml:lang="SR">"Nemam vremena za za to", reče Flint. "Žurim. Moram da..."</span></p>

  <p class="MsoNormal"><span class="calibre1" xml:lang="SR">"Izađite iz kola."</span></p>

  <p class="MsoNormal"><span class="calibre1" xml:lang="SR">Flint ga pogleda.</span></p>

  <p class="MsoNormal"><span class="calibre1" xml:lang="SR">"Zašto? U čemu je problem?"</span></p>

  <p class="MsoNormal"><span class="calibre1" xml:lang="SR">"Dobili, smo dojavu da se u vozilu sa ovom registracijom švercuje droga. Moraćemo da rastavimo kola."</span></p>

  <p class="MsoNormal"><span class="calibre1" xml:lang="SR">Flint ga pogleda.</span></p>

  <p class="MsoNormal"><span class="calibre1" xml:lang="SR">"Jeste li poludeli? Kažem vam da žurim. Droga nikako nije švercovana...?" On ućuta i osmehnu se. "Kapiram." Posegnu u džep i pruži cariniku novčanicu od sto dolara. "Izvoli. Uzmi ovo i zaboravi sve."</span></p>

  <p class="MsoNormal"><span class="calibre1" xml:lang="SR">Carinik uzviknu:</span></p>

  <p class="MsoNormal"><span class="calibre1" xml:lang="SR">"Hoze!" Kapetan u uniformi priđe. Carinik mu pruži novčanicu od sto dolara. "Ovo je pokušaj podmićivanja."</span></p>

  <p class="MsoNormal"><span class="calibre1" xml:lang="SR">Kapetan reče Flintu:</span></p>

  <p class="MsoNormal"><span class="calibre1" xml:lang="SR">"Izađite iz kola. Uhapšeni ste zbog podmićivanja. Pređite tamo..."</span></p>

  <p class="MsoNormal"><span class="calibre1" xml:lang="SR">"Ne. Ne možete sad da me uhapsite. Usred sam..."</span></p>

  <p class="MsoNormal"><span class="calibre1" xml:lang="SR">"I opiranje hapšenju." On se okrenu cariniku. "Zovi podršku."</span></p>

  <p class="MsoNormal"><span class="calibre1" xml:lang="SR">Flint duboko uzdahnu, pogledavši napred, duž autoputa. Pežo se više nije video. Flint se okrenu kapetanu.</span></p>

  <p class="MsoNormal"><span class="calibre1" xml:lang="SR">"Moram da obavim jedan telefonski razgovor."</span></p>

  <p class="MsoNormal"><span class="calibre1" xml:lang="SR">***</span></p>

  <p class="MsoNormal"><span class="calibre1" xml:lang="SR">Dok su jurile francuskom provincijom, Dijana progovori:</span></p>

  <p class="MsoNormal"><span class="calibre1" xml:lang="SR">"Rekla si da imaš prijatelje u Parizu?"</span></p>

  <p class="MsoNormal"><span class="calibre1" xml:lang="SR">"Da. Sema Medouza. Radio je sa Markom. Imam osećaj da bi mogao da nam pomogne." Keli gurnu ruku u tašnu, izvadi novi mobilni telefon i nazva jedan broj u Parizu.</span></p>

  <p class="MsoNormal"><span class="calibre1" xml:lang="SR">Telefonistkinja reče:</span></p>

  <p class="MsoNormal"><span class="calibre1" xml:lang="SR">"KIG."</span></p>

  <p class="MsoNormal"><span class="calibre1" xml:lang="SR">"Mogu li da razovaram sa Semom Medouzom, molim vas?"</span></p>

  <p class="MsoNormal"><span class="calibre1" xml:lang="SR">Minut kasnije, Keli ču njegov glas.</span></p>

  <p class="MsoNormal"><span class="calibre1" xml:lang="SR">"Halo!"</span></p>

  <p class="MsoNormal"><span class="calibre1" xml:lang="SR">"Seme, ovde Keli. Opet sam u Francuskoj."</span></p>

  <p class="MsoNormal"><span class="calibre1" xml:lang="SR">"Gospode! Premro sam od brige za tebe. Jesi li dobro?"</span></p>

  <p class="MsoNormal"><span class="calibre1" xml:lang="SR">Keli je oklevala.</span></p>

  <p class="MsoNormal"><span class="calibre1" xml:lang="SR">"Mislim da jesam."</span></p>

  <p class="MsoNormal"><span class="calibre1" xml:lang="SR">"Ovo je košmar", reče Sem Medouz. "Još uvek ne mogu da verujem."</span></p>

  <p class="MsoNormal"><i class="calibre17"><span class="calibre1" xml:lang="SR">Ni ja,</span></i> <span class="calibre1" xml:lang="SR">pomisli Keli.</span></p>

  <p class="MsoNormal"><span class="calibre1" xml:lang="SR">"Seme, moram nešto da ti kažem. Mislim da je Mark ubijen."</span></p>

  <p class="MsoNormal"><span class="calibre1" xml:lang="SR">Odgovor Sema Medouza učini da je prođe jeza.</span></p>

  <p class="MsoNormal"><span class="calibre1" xml:lang="SR">"I ja."</span></p>

  <p class="MsoNormal"><span class="calibre1" xml:lang="SR">Keli sa mukom progovori.</span></p>

  <p class="MsoNormal"><span class="calibre1" xml:lang="SR">"Moram da saznam šta se desilo. Možeš li da mi pomogneš?"</span></p>

  <p class="MsoNormal"><span class="calibre1" xml:lang="SR">"Keli, mislim da o tome ne bi trebalo da razgovaramo telefonom." Trudio se da zvuči sasvim opušteno.</span></p>

  <p class="MsoNormal"><span class="calibre1" xml:lang="SR">"Ja... ja, razumem."</span></p>

  <p class="MsoNormal"><span class="calibre1" xml:lang="SR">"Zašto ne razgovaramo večeras? Možemo da večeramo kod mene."</span></p>

  <p class="MsoNormal"><span class="calibre1" xml:lang="SR">"Dobro."</span></p>

  <p class="MsoNormal"><span class="calibre1" xml:lang="SR">"U sedam sati?"</span></p>

  <p class="MsoNormal"><span class="calibre1" xml:lang="SR">"Doći ću", reče Keli. Ona isključi telefon. "Neke odgovore ću dobiti večeras."</span></p>

  <p class="MsoNormal"><span class="calibre1" xml:lang="SR">"Ja ću za to vreme da odletim u Berlin i razgovaram sa ljudima koji su radili sa Francom Verbrugeom."</span></p>

  <p class="MsoNormal"><span class="calibre1" xml:lang="SR">Keli odjednom zaćuta. Dijana je pogleda.</span></p>

  <p class="MsoNormal"><span class="calibre1" xml:lang="SR">"Šta je bilo?"</span></p>

  <p class="MsoNormal"><span class="calibre1" xml:lang="SR">"Ništa. Samo, mi smo tako dobra ekipa. Ne volim da se razdvajamo. Zašto ne odemo zajedno u Pariz i..."</span></p>

  <p class="MsoNormal"><span class="calibre1" xml:lang="SR">Dijana se osmehnu.</span></p>

  <p class="MsoNormal"><span class="calibre1" xml:lang="SR">"Ne razdvajamo se, Keli. Kad završiš razgovor sa Semom Medouzom, nazovi me. Možemo da se nađemo u Berlinu. Do tada ću imati neke informacije. Imamo telefone. Bićemo u kontaktu. Zanima me šta ćeš saznati večeras."</span></p>

  <p class="MsoNormal"><span class="calibre1" xml:lang="SR">Stigle su u Pariz. Dijana pogleda u ogledalo.</span></p>

  <p class="MsoNormal"><span class="calibre1" xml:lang="SR">"Nema sitroena. Najzad smo im pobegle. Gde hoćeš da te odvezem?"</span></p>

  <p class="MsoNormal"><span class="calibre1" xml:lang="SR">Keli pogleda kroz prozor. Približavali su se La Plas de la Konkordu.</span></p>

  <p class="MsoNormal"><span class="calibre1" xml:lang="SR">"Dijana, zašto ne predaš kola i nastaviš svojim putem? Ja ću uzeti taksi odavde."</span></p>

  <p class="MsoNormal"><span class="calibre1" xml:lang="SR">"Jesi li sigurna, partnerko?"</span></p>

  <p class="MsoNormal"><span class="calibre1" xml:lang="SR">"Sigurna sam, partnerko."</span></p>

  <p class="MsoNormal"><span class="calibre1" xml:lang="SR">"Čuvaj se."</span></p>

  <p class="MsoNormal"><span class="calibre1" xml:lang="SR">"I ti."</span></p>

  <p class="MsoNormal"><span class="calibre1" xml:lang="SR">***</span></p>

  <p class="MsoNormal"><span class="calibre1" xml:lang="SR">Dva minuta kasnije, Keli je bila u taksiju, na putu prema svom stanu, i nije mogla dočekati da opet stigne kući. Uskoro će večerati sa Semom Medouzom. Kada se taksi zaustavio ispred Keline zgrade, ona oseti veliko olakšanje. Stigla je kući. Vratar joj otvori ulazna vrata.</span></p>

  <p class="MsoNormal"><span class="calibre1" xml:lang="SR">Keli diže pogled i htede da kaže: <i class="calibre13">Vratila sam se, Martine,</i> i stade. Vratar joj je bio potpuno nepoznat.</span></p>

  <p class="MsoNormal"><span class="calibre1" xml:lang="SR">"Dobar dan, madam."</span></p>

  <p class="MsoNormal"><span class="calibre1" xml:lang="SR">"Dobar dan. Gde je Martin?"</span></p>

  <p class="MsoNormal"><span class="calibre1" xml:lang="SR">"Martin više ne radi ovde. Otišao je." Keli je bila zatečena.</span></p>

  <p class="MsoNormal"><span class="calibre1" xml:lang="SR">"Oh. Žao mi je."</span></p>

  <p class="MsoNormal"><span class="calibre1" xml:lang="SR">"Molim vas, madam, dozvolite da vam se predstavim. Ja sam Zerom Malo."</span></p>

  <p class="MsoNormal"><span class="calibre1" xml:lang="SR">Keli klimnu glavom.</span></p>

  <p class="MsoNormal"><span class="calibre1" xml:lang="SR">Zatim uđe u predvorje. Neki visok i mršav, nepoznat čovek stajao je pored prijemnog pulta, uz Nikol Paradi, koja je neprestano nešto radila po tabli centrale. Nepoznati se osmehnu.</span></p>

  <p class="MsoNormal"><span class="calibre1" xml:lang="SR">"Dobro veče, gospođo Haris. Očekivali smo vas. Ja sam Alfons Žiroar, nastojnik zgrade."</span></p>

  <p class="MsoNormal"><span class="calibre1" xml:lang="SR">Keli pogleda okolo, zbunjena.</span></p>

  <p class="MsoNormal"><span class="calibre1" xml:lang="SR">"Gde je Filip Sendr?"</span></p>

  <p class="MsoNormal"><span class="calibre1" xml:lang="SR">"Ah. Filip se sa porodicom odselio negde u Španiju." Sleže ramenima. "Mislim, poslom."</span></p>

  <p class="MsoNormal"><span class="calibre1" xml:lang="SR">Keli je osećala sve jaču uznemirenost.</span></p>

  <p class="MsoNormal"><span class="calibre1" xml:lang="SR">"A njihova kćerka?"</span></p>

  <p class="MsoNormal"><span class="calibre1" xml:lang="SR">"Otišla je sa njima."</span></p>

  <p class="MsoNormal"><span class="calibre1" xml:lang="SR">Keli se sećala Filipovih ponosnih reči: <i class="calibre13">"Jesam li vam rekao da mi je kćerka primljena na Sorbonu? Ostvaruje nam se san."</i> Keli se trudila da joj glas ostane miran.</span></p>

  <p class="MsoNormal"><span class="calibre1" xml:lang="SR">"Kada su otišli?"</span></p>

  <p class="MsoNormal"><span class="calibre1" xml:lang="SR">"Pre nekoliko dana ali molim vas, ne brinite, madam. Dobro ćemo brinuti o vama. Stan vam je sasvim spreman za vaš povratak."</span></p>

  <p class="MsoNormal"><span class="calibre1" xml:lang="SR">Operaterka, Nikol Paradi, diže pogled.</span></p>

  <p class="MsoNormal"><span class="calibre1" xml:lang="SR">"Dobrodošli kući." Ali njen pogled je govorio nešto drugo.</span></p>

  <p class="MsoNormal"><span class="calibre1" xml:lang="SR">"Gde je Anđela?"</span></p>

  <p class="MsoNormal"><span class="calibre1" xml:lang="SR">"Oh, vaša kuca? Filip ju je odneo sa sobom."</span></p>

  <p class="MsoNormal"><span class="calibre1" xml:lang="SR">Keli se borila protiv panike. Teško je disala.</span></p>

  <p class="MsoNormal"><span class="calibre1" xml:lang="SR">"Hoćemo li sada poći, madam? Imamo u stanu jedno malo iznenađenje za vas."</span></p>

  <p class="MsoNormal"><i class="calibre17"><span class="calibre1" xml:lang="SR">Verujem da imate</span></i><span class="calibre1" xml:lang="SR">, razmišljala je Keli žurno.</span></p>

  <p class="MsoNormal"><span class="calibre1" xml:lang="SR">Da, samo jedan trenutak", reče ona. "Nešto sam zaboravila."</span></p>

  <p class="MsoNormal"><span class="calibre1" xml:lang="SR">Pre nego što je Žiroar stigao nešto da kaže, ona se našla van zgrade i žurila niz ulicu. Žerom Malo i Alfons Žiroar su stajali na trotoaru i gledali za njom. Iznenađeni, nisu stigli da je zaustave. Gledali su kako ulazi u taksi.</span></p>

  <p class="MsoNormal"><i class="calibre17"><span class="calibre1" xml:lang="SR">Bože moj! Šta li su uradili sa Filipom, njegovom porodicom i Anđelom?</span></i> <span class="calibre1" xml:lang="SR">pitala se Keli.</span></p>

  <p class="MsoNormal"><span class="calibre1" xml:lang="SR">"Kuda, madmoazel?"</span></p>

  <p class="MsoNormal"><span class="calibre1" xml:lang="SR">"Samo vozite!" <i class="calibre13">Večeras ću dobiti neke odgovore od Sema</i>, pomisli Keli. <i class="calibre13">U međuvremenu, treba da ubijem četiri sata...</i></span></p>

  <p class="MsoNormal"><i class="calibre17"><span class="calibre1" xml:lang="SR">***</span></i></p>

  <p class="MsoNormal"><span class="calibre1" xml:lang="SR">Sem Medouz je, u svom stanu, završavao telefonski razgovor.</span></p>

  <p class="MsoNormal"><span class="calibre1" xml:lang="SR">"...Da, shvatam važnost. Biće sređeno... Očekujem je kroz nekoliko minuta na večeru... da... Već sam pripremio ko će da se oslobodi njenog</span></p>

  <p class="MsoNormal"><span class="calibre1" xml:lang="SR">tela... Hvala vam... To je vrlo velikodušno od vas, gospodine Kingsli."</span></p>

  <p class="MsoNormal"><span class="calibre1" xml:lang="SR">Spuštajući slušalicu, Sem Medouz pogleda na sat, njegova gošća trebalo je ubrzo da stigne.</span></p>

  <p class="MsoNormal"></p>

  <p class="MsoNormal"></p>
</body>
</html>
