<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <meta content="Microsoft Word 12 (filtered)" name="Generator"/>
    <title>Непознато</title>
    <meta http-equiv="Content-Type" content="text/html; charset=utf-8"/>
  <link href="../../stylesheet.css" type="text/css" rel="stylesheet"/>
<link href="../../page_styles.css" type="text/css" rel="stylesheet"/>
</head>
  <body class="calibre">
  <h2 class="calibre10" id="calibre_pb_9"><span class="calibre11"><span class="calibre20" xml:lang="SR">Berlin, Nemačka</span></span></h2>

  <p class="MsoNormal"><span class="calibre1" xml:lang="SR">Polizeikommandant Oto Šifer, dvojica policajaca u uniformi i nastojnik stambene zgrade u kojoj su se nalazili, her Karl Gee, zurili su u golo, smežurano telo, na dnu preplavljene kade. Oko vrata joj se videla blaga modrica. Polizeikonmandant spusti prst ispod olvorene slavine.</span></p>

  <p class="MsoNormal"><span class="calibre1" xml:lang="SR">"Hladna." Onjuši praznu bocu od alkoholnog pića na ivici kade, pa se okrenu nastojniku zgrade. "Njeno ime?"</span></p>

  <p class="MsoNormal"><span class="calibre1" xml:lang="SR">"Sonja Verbruge. Muž joj je Franc Verbruge. Nekakav naučnik."</span></p>

  <p class="MsoNormal"><span class="calibre1" xml:lang="SR">"Je li ovde živela sa mužem?"</span></p>

  <p class="MsoNormal"><span class="calibre1" xml:lang="SR">"Sedam godina. Bili su divni stanari. Uvek su plaćali na vreme. Nikad nisu pravili probleme. Svi su voleli..."</span></p>

  <p class="MsoNormal"><span class="calibre1" xml:lang="SR">Shvatio je šta je hteo reći, pa je ućutao.</span></p>

  <p class="MsoNormal"><span class="calibre1" xml:lang="SR">"Da li je frau Verbruge radila?"</span></p>

  <p class="MsoNormal"><span class="calibre1" xml:lang="SR">"Jeste, u nekom od onih internet kafea, gde ljudi plaćaju korišćenje računara za..."</span></p>

  <p class="MsoNormal"><span class="calibre1" xml:lang="SR">"Kako ste otkrili telo?"</span></p>

  <p class="MsoNormal"><span class="calibre1" xml:lang="SR">"Zbog slavine za hladnu vodu u kadi. Nekoliko puta sam je popravljao, ali stalno je curila."</span></p>

  <p class="MsoNormal"><span class="calibre1" xml:lang="SR">"Pa?"</span></p>

  <p class="MsoNormal"><span class="calibre1" xml:lang="SR">"Pa, jutros se stanar ispod njih požalio da mu voda kaplje sa plafona. Došao sam ovde i pokucao na vrata, a pošto se niko nije javio, otključao sam zajedničkim ključem. Ušao sam u kupatilo i našao..." glas mu se zaguši.</span></p>

  <p class="MsoNormal"><span class="calibre1" xml:lang="SR">Jedan detekliv uđe u kupatilo.</span></p>

  <p class="MsoNormal"><span class="calibre1" xml:lang="SR">"U ormančićima nema žestokih pića. Samo vino."</span></p>

  <p class="MsoNormal"><span class="calibre1" xml:lang="SR">Kommandant klimnu glavom.</span></p>

  <p class="MsoNormal"><span class="calibre1" xml:lang="SR">"Dobro." Pokaza flašu žestokog pića na rubu kade. "Daj ovo, da skinu otiske."</span></p>

  <p class="MsoNormal"><span class="calibre1" xml:lang="SR">"Da, gospodine."</span></p>

  <p class="MsoNormal"><span class="calibre1" xml:lang="SR">Kommandant se okrenu Karlu Gecu.</span></p>

  <p class="MsoNormal"><span class="calibre1" xml:lang="SR">"Znate li gde je her Verbruge?"</span></p>

  <p class="MsoNormal"><span class="calibre1" xml:lang="SR">"Ne. Viđam ga samo ujutru, kad ide na posao, ali..." Napravi gest bespomoćnosti.</span></p>

  <p class="MsoNormal"><span class="calibre1" xml:lang="SR">"Jeste li ga videli jutros?"</span></p>

  <p class="MsoNormal"><span class="calibre1" xml:lang="SR">"Nisam."</span></p>

  <p class="MsoNormal"><span class="calibre1" xml:lang="SR">"Znate li je li her Verbruge planirao da negde otputuje?"</span></p>

  <p class="MsoNormal"><span class="calibre1" xml:lang="SR">"Ne, gospodine. Ne znam."</span></p>

  <p class="MsoNormal"><span class="calibre1" xml:lang="SR">Kommandant se okrenu detektivu.</span></p>

  <p class="MsoNormal"><span class="calibre1" xml:lang="SR">"Razgovarajte sa drugim stanarima. Saznajte da li je frau Verbruge u</span></p>

  <p class="MsoNormal"><span class="calibre1" xml:lang="SR">poslednje vreme bila utučena ili su se svađali pa je ona pila. Saznaj sve što možeš." Pogleda Karla Geca. "Proverićemo muža. Ako se setite bilo čega, što mislite da bi nam moglo pomoći..."</span></p>

  <p class="MsoNormal"><span class="calibre1" xml:lang="SR">Karl Gec reče nesigurno:</span></p>

  <p class="MsoNormal"><span class="calibre1" xml:lang="SR">"Ne znam može li ovo pomoći, ali jedan od stanara mi je rekao da su noćas ispred zgrade stajala kola hitne pomoći i on je pitao da li je neko bolestan. Dok sam ja izašao da vidim šta se dešava, hitna pomoć je otišla. Znači li vam to išta?"</span></p>

  <p class="MsoNormal"><span class="calibre1" xml:lang="SR">Kommandant reče:</span></p>

  <p class="MsoNormal"><span class="calibre1" xml:lang="SR">"Proverićemo."</span></p>

  <p class="MsoNormal"><span class="calibre1" xml:lang="SR">"Šta... šta će biti sa njenim... ovaj, telom?" upita Karl Gec nervozno.</span></p>

  <p class="MsoNormal"><span class="calibre1" xml:lang="SR">"Medicinski istražitelj dolazi. Ispraznite kadu i prebacite peškir preko nje."</span></p>

  <p class="MsoNormal"></p>

  <p class="MsoNormal"></p>
</body>
</html>
