<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <meta content="Microsoft Word 12 (filtered)" name="Generator"/>
    <title>Непознато</title>
    <meta http-equiv="Content-Type" content="text/html; charset=utf-8"/>
  <link href="../../stylesheet.css" type="text/css" rel="stylesheet"/>
<link href="../../page_styles.css" type="text/css" rel="stylesheet"/>
</head>
  <body class="calibre">
  <h1 class="calibre8" id="calibre_pb_44"><span class="calibre11"><span class="calibre19" xml:lang="SR">TRIDESETDRUGO POGLAVLJE</span></span></h1>

  <p class="MsoNormal"><span class="calibre1" xml:lang="SR">Komemoracija je održana u KIG parku, u zadnjem delu kompleksa Kingsli internejšenal grupa, koji je služio za rekreaciju zaposlenih. U parku, u koji se moglo ući i izaći samo kroz dvoja vrata, bilo je okupljeno stotinak ljudi.</span></p>

  <p class="MsoNormal"><span class="calibre1" xml:lang="SR">U središtu prostora dignut je podijum na kome je sedelo desetak funkcionera KIG-a. Na kraju reda sedela je Beti Barker, sekretarica Ričarda Stivensa. Bila je to privlačna žena, plemenitog izgleda, tridesetih godina.</span></p>

  <p class="MsoNormal"><span class="calibre1" xml:lang="SR">Taner je bio za mikrofonom:...</span></p>

  <p class="MsoNormal"><span class="calibre1" xml:lang="SR">"..I ova kompanija je izgrađena odlučnošću i odanošću ljudi koji u njoj rade. Poštujemo ih i pozdravljamo. Uvek sam voleo da o našoj kompaniji mislim kao o porodici, u kojoj svi streme istom cilju." Taner je, govoreći, prelazio pogledom po okupljenima. "Ovde, u KIG-u, rešavali smo probleme i ostvarivali ideje, koji su učinili svet pogodnijim za život, a nema većeg zadovoljstva od..."</span></p>

  <p class="MsoNormal"><span class="calibre1" xml:lang="SR">Na suprotnom kraju parka uđoše Dijana i Keli. Taner pogleda na sat. Bilo je dvadeset do dvanaest. On se zadovoljno osmehnu i nastavi da govori.</span></p>

  <p class="MsoNormal"><span class="calibre1" xml:lang="SR">"...Znajući da za uspehe ove kompanije treba zahvaliti vama..."</span></p>

  <p class="MsoNormal"><span class="calibre1" xml:lang="SR">Dijana pogleda prema podijumu i uzbuđeno gurnu Keli.</span></p>

  <p class="MsoNormal"><span class="calibre1" xml:lang="SR">"Eno Beti Barker. Moram da razgovaram sa njom."</span></p>

  <p class="MsoNormal"><span class="calibre1" xml:lang="SR">"Pazi se."</span></p>

  <p class="MsoNormal"><span class="calibre1" xml:lang="SR">Dijana pogleda uokolo i uznemireno reče:</span></p>

  <p class="MsoNormal"><span class="calibre1" xml:lang="SR">"..Ovo je suviše jednostavno. Imam osećaj da smo..." Ona se osvrnu i dahnu. Na jednom od ulaza pojaviše se Hari Flint i dvojica njegovih ljudi. Dijana pređe pogledom do drugog ulaza. Blokirali su ga Karbaljo i još dvojica ljudi. "Pogledaj!" Dijanino grlo bilo je suvo.</span></p>

  <p class="MsoNormal"><span class="calibre1" xml:lang="SR">Keli se okrenu i vide da šestorica ljudi blokiraju ulaz i izlaz.</span></p>

  <p class="MsoNormal"><span class="calibre1" xml:lang="SR">"Ima li još neki izlaz odavde?"</span></p>

  <p class="MsoNormal"><span class="calibre1" xml:lang="SR">"Mislim da nema."</span></p>

  <p class="MsoNormal"><span class="calibre1" xml:lang="SR">Taner je govorio:</span></p>

  <p class="MsoNormal"><span class="calibre1" xml:lang="SR">"...Nažalost, nedavno je nastradalo nekoliko članova naše porodice. A kada tragedija zadesi nekoga iz porodice, to utiče i na sve ostale. KIG nudi nagradu od pet miliona dolara svakome ko otkrije ko ili šta se nalazi iza svega ovoga."</span></p>

  <p class="MsoNormal"><span class="calibre1" xml:lang="SR">"Pet miliona dolara iz jednog u drugi njegov džep", reče Keli tiho.</span></p>

  <p class="MsoNormal"><span class="calibre1" xml:lang="SR">Taner hladno pogleda iznad okupljenih, prema Keli i Dijani.</span></p>

  <p class="MsoNormal"><span class="calibre1" xml:lang="SR">"Danas, ovde imamo dve ožalošćene članice,gospođu Marka Harisa</span></p>

  <p class="MsoNormal"><span class="calibre1" xml:lang="SR">i gospođu Ričarda Stivensa. Zamoliću ih da se popnu na podijum."</span></p>

  <p class="MsoNormal"><span class="calibre1" xml:lang="SR">"Ne možemo dozvoliti da nas izvuče gore", reče Keli uplašena. "Moramo ostati u masi. Šta sad da radimo?"</span></p>

  <p class="MsoNormal"><span class="calibre1" xml:lang="SR">Dijana iznenađeno pogleda Keli.</span></p>

  <p class="MsoNormal"><span class="calibre1" xml:lang="SR">"Kako to misliš? Pa, ti si rekla da ćeš nas izvući odavde, sećaš se? Pokreni svoj plan "</span></p>

  <p class="MsoNormal"><span class="calibre1" xml:lang="SR">Keli proguta knedlu.</span></p>

  <p class="MsoNormal"><span class="calibre1" xml:lang="SR">"Nije upalio."</span></p>

  <p class="MsoNormal"><span class="calibre1" xml:lang="SR">Dijana nervozno reče:</span></p>

  <p class="MsoNormal"><span class="calibre1" xml:lang="SR">"Onda pređi na plan B."</span></p>

  <p class="MsoNormal"><span class="calibre1" xml:lang="SR">"Dijana..."</span></p>

  <p class="MsoNormal"><span class="calibre1" xml:lang="SR">"Da?"</span></p>

  <p class="MsoNormal"><span class="calibre1" xml:lang="SR">"Nemam plan B." Dijana raširi oči.</span></p>

  <p class="MsoNormal"><span class="calibre1" xml:lang="SR">"Misliš, dovukla si nas ovde, bez plana da se izvučemo?"</span></p>

  <p class="MsoNormal"><span class="calibre1" xml:lang="SR">"Mislila san..."</span></p>

  <p class="MsoNormal"><span class="calibre1" xml:lang="SR">Tanerov glas odjeknu iz zvučnika.</span></p>

  <p class="MsoNormal"><span class="calibre1" xml:lang="SR">"Gospođo Stivens i gospođo Haris, hoćete li da dođete ovamo, gore, molim vas?"</span></p>

  <p class="MsoNormal"><span class="calibre1" xml:lang="SR">Keli se okrenu Dijani i reče:</span></p>

  <p class="MsoNormal"><span class="calibre1" xml:lang="SR">"Ja... žao mi je."</span></p>

  <p class="MsoNormal"><span class="calibre1" xml:lang="SR">"Ja sam kriva. Nije trebalo da pristanem da dođemo."</span></p>

  <p class="MsoNormal"><span class="calibre1" xml:lang="SR">Okupljeni su počeli da se osvrću prema njima. Upale su u zamku.</span></p>

  <p class="MsoNormal"><span class="calibre1" xml:lang="SR">"Gospođe Stivens i Haris..."</span></p>

  <p class="MsoNormal"><span class="calibre1" xml:lang="SR">Keli prošaputa:</span></p>

  <p class="MsoNormal"><span class="calibre1" xml:lang="SR">"Šta da radimo?"</span></p>

  <p class="MsoNormal"><span class="calibre1" xml:lang="SR">Dijana reče:</span></p>

  <p class="MsoNormal"><span class="calibre1" xml:lang="SR">"Nemarno izbora. Idemo gore." Ona duboko udahnu vazduh.</span></p>

  <p class="MsoNormal"><span class="calibre1" xml:lang="SR">"Idemo."</span></p>

  <p class="MsoNormal"><span class="calibre1" xml:lang="SR">Protiv volje, polako pođoše prema podijumu. Dijana je panično gledala prema Beti Barker, koja nije sklanjala pogled sa nje. Dijana i Keli su prilazile podijumu, dok su im srca lupala. Dijana pomisli:</span></p>

  <p class="MsoNormal"><i class="calibre17"><span class="calibre1" xml:lang="SR">Ričarde dragi, pokušala sam. Šta god se desilo, želim da znaš da ja...</span></i></p>

  <p class="MsoNormal"><span class="calibre1" xml:lang="SR">Odjednom se začu neko komešanje iz zadnjeg dela parka. Ljudi su krivili vratove da vide šta se dešava.</span></p>

  <p class="MsoNormal"><span class="calibre1" xml:lang="SR">Ulazio je Ben Roberts sa velikom ekipom kamermana i pomoćnika. I njih dve se okrenuše da pogledaju. Keli, srećna, uhvati Dijanu za ruku.</span></p>

  <p class="MsoNormal"><span class="calibre1" xml:lang="SR">"Plan A je uspeo! Ben je ovde."</span></p>

  <p class="MsoNormal"><span class="calibre1" xml:lang="SR">A Dijana diže pogled i reče tiho:</span></p>

  <p class="MsoNormal"><span class="calibre1" xml:lang="SR">"Hvala ti, Ričarde."</span></p>

  <p class="MsoNormal"><span class="calibre1" xml:lang="SR">Keli reče:</span></p>

  <p class="MsoNormal"><span class="calibre1" xml:lang="SR">"Šta?" Ona odjednom shvati šta je Dijana mislila. Cinično reče: "Tako je. Dođi. Ben nas čeka."</span></p>

  <p class="MsoNormal"><span class="calibre1" xml:lang="SR">Taner je, skamenjen, gledao ceo prizor. On doviknu:</span></p>

  <p class="MsoNormal"><span class="calibre1" xml:lang="SR">"Izvinite. Žao mi je, gospodine Robertse. Ovo je privatna ceremonija. Moraću vas i vaše ljude da zamolim da odete."</span></p>

  <p class="MsoNormal"><span class="calibre1" xml:lang="SR">Ben Roberts reče:</span></p>

  <p class="MsoNormal"><span class="calibre1" xml:lang="SR">"Dobro jutro, gospodine Kingsli. Moja emisija radi TV segment sa gospođom Haris i gospođom Stivens u studiju, ali pošto smo bili sa njima, pomislio sam da biste nam dozvolili da snimimo deo komemoracije."</span></p>

  <p class="MsoNormal"><span class="calibre1" xml:lang="SR">Taner odmahnu glavom.</span></p>

  <p class="MsoNormal"><span class="calibre1" xml:lang="SR">"Ne, ne mogu vam dozvoliti da ostanete ovde."</span></p>

  <p class="MsoNormal"><span class="calibre1" xml:lang="SR">"Šteta. Onda ću povesti gospođu Haris i gospođu Stivens u studio."</span></p>

  <p class="MsoNormal"><span class="calibre1" xml:lang="SR">"Ne možete", reče Taner promuklim glasom.</span></p>

  <p class="MsoNormal"><span class="calibre1" xml:lang="SR">Ben ga pogleda.</span></p>

  <p class="MsoNormal"><span class="calibre1" xml:lang="SR">"Šta ne mogu?"</span></p>

  <p class="MsoNormal"><span class="calibre1" xml:lang="SR">Taner je gotovo drhtao od besa.</span></p>

  <p class="MsoNormal"><span class="calibre1" xml:lang="SR">"Ovaj... mislim da... ništa."</span></p>

  <p class="MsoNormal"><span class="calibre1" xml:lang="SR">One stigoše do Bena, koji tiho reče:</span></p>

  <p class="MsoNormal"><span class="calibre1" xml:lang="SR">"Izvinite što kasnim. Imali smo važnu vest o jednom ubistvu i..."</span></p>

  <p class="MsoNormal"><span class="calibre1" xml:lang="SR">"Zamalo niste dobili važnu vest o još dva", reče Keli. "Bežimo odavde."</span></p>

  <p class="MsoNormal"><span class="calibre1" xml:lang="SR">Taner je frustrirano gledao kako Keli, Dijana, Ben Roberts i njegova ekipa prolaze pored njegovih ljudi i izlaze iz parka. Hari Flint pogleda prema Taneru, ne znajući šta da uradi. Polako odmahujući glavom, Taner pomisli: <i class="calibre13">Još nije gotovo, kučke.</i></span></p>

  <p class="MsoNormal"><span class="calibre1" xml:lang="SR">****</span></p>

  <p class="MsoNormal"><span class="calibre1" xml:lang="SR">Dijana i Keli uđoše u kola sa Benom Robertsom. Ekipa je išla za njima u dva kombija. Robert pogleda Keli:</span></p>

  <p class="MsoNormal"><span class="calibre1" xml:lang="SR">"Hoćeš li sada da mi kažeš o čemu se ovde radilo'.'"</span></p>

  <p class="MsoNormal"><span class="calibre1" xml:lang="SR">"Volela bih, Bene, ali ne mogu još. Kazaću ti kad budem znala o čemu pričam. Obećavam.''</span></p>

  <p class="MsoNormal"><span class="calibre1" xml:lang="SR">"Keli, ja sam reporter. Moram da znam..."</span></p>

  <p class="MsoNormal"><span class="calibre1" xml:lang="SR">"Danas si došao kao prijatelj." On uzdahnu.</span></p>

  <p class="MsoNormal"><span class="calibre1" xml:lang="SR">"Dobro. Gdc hoćete da vas odbacim?"</span></p>

  <p class="MsoNormal"><span class="calibre1" xml:lang="SR">Dijana reče:</span></p>

  <p class="MsoNormal"><span class="calibre1" xml:lang="SR">"Hoćete li da nas ostavite između četrdeset druge ulice i Tajms skvera?"</span></p>

  <p class="MsoNormal"><span class="calibre1" xml:lang="SR">"Nema problema."</span></p>

  <p class="MsoNormal"><span class="calibre1" xml:lang="SR">Dvadeset minuta kasnije, Keli i Dijana su izlazile iz kola. Keli poljubi Bena Robertsa u obraz.</span></p>

  <p class="MsoNormal"><span class="calibre1" xml:lang="SR">"Hvala ti, Bene. Neću ti ovo zaboraviti. Bićemo u kontaktu."</span></p>

  <p class="MsoNormal"><span class="calibre1" xml:lang="SR">"Čuvajte se."</span></p>

  <p class="MsoNormal"><span class="calibre1" xml:lang="SR">One mu mahnuše i udaljiše se. Keli reče:</span></p>

  <p class="MsoNormal"><span class="calibre1" xml:lang="SR">"Osećam se bespomoćno."</span></p>

  <p class="MsoNormal"><span class="calibre1" xml:lang="SR">"Zašto?"</span></p>

  <p class="MsoNormal"><span class="calibre1" xml:lang="SR">"Dijana, pa nemamo nikakvo oružje, ništa. Volela bih da imamo</span></p>

  <p class="MsoNormal"><span class="calibre1" xml:lang="SR">pištolj."</span></p>

  <p class="MsoNormal"><span class="calibre1" xml:lang="SR">"Imamo pamet."</span></p>

  <p class="MsoNormal"><span class="calibre1" xml:lang="SR">"Volela bih da imamo pištolj. Zašto smo ovde? Šta ćemo sad da radimo?"</span></p>

  <p class="MsoNormal"><span class="calibre1" xml:lang="SR">"Prestaćemo da bežimo. Od sada smo u ofanzivi."</span></p>

  <p class="MsoNormal"><span class="calibre1" xml:lang="SR">Keli je pogleda radoznalo.</span></p>

  <p class="MsoNormal"><span class="calibre1" xml:lang="SR">"Šta to znači?"</span></p>

  <p class="MsoNormal"><span class="calibre1" xml:lang="SR">"Znači da mi je već muka od izigravanja mete po ceo dan. Krećemo na njih. Keli."</span></p>

  <p class="MsoNormal"><span class="calibre1" xml:lang="SR">Keli pogleda Dijanu.</span></p>

  <p class="MsoNormal"><span class="calibre1" xml:lang="SR">"Mi krećemo na KIG."</span></p>

  <p class="MsoNormal"><span class="calibre1" xml:lang="SR">"Tako je."</span></p>

  <p class="MsoNormal"><span class="calibre1" xml:lang="SR">"Previše si čitala krimiće. Kako zamišljaš da nas dve oborimo najveći istraživački centar na svetu?"</span></p>

  <p class="MsoNormal"><span class="calibre1" xml:lang="SR">"Počećemo tako što ćemo naći imena svih njihovih ljudi koji su izginuli u toku proteklih nekoliko nedelja."</span></p>

  <p class="MsoNormal"><span class="calibre1" xml:lang="SR">"Zašto misliš da ih je bilo još, sem Marka i Ričarda?"</span></p>

  <p class="MsoNormal"><span class="calibre1" xml:lang="SR">"Zato što su u novinskom oglasu pomenuti svi njihovi zaposleni, pa mora da ih je više od njih dvojice."</span></p>

  <p class="MsoNormal"><span class="calibre1" xml:lang="SR">"Oh. A ko će nam reći ta imena?"</span></p>

  <p class="MsoNormal"><span class="calibre1" xml:lang="SR">"Pokazaću ti", reče Dijana.</span></p>

  <p class="MsoNormal"><span class="calibre1" xml:lang="SR">Internet kafić <i class="calibre13">Lak pristup</i> nalazio se u ogromnoj sali sa više od desetak redova boksova, opremljenih sa četiristo računara, koji su gotovo svi bili zauzeti. Kafe je bio samo jedna od karika u lancu koji se širio po celom svetu. Kada su ušle, Dijana priđe automatu da kupi jedan sat pristupa internetu. Kada se vratila, Keli upita:</span></p>

  <p class="MsoNormal"><span class="calibre1" xml:lang="SR">"Gde počinjemo?"</span></p>

  <p class="MsoNormal"><span class="calibre1" xml:lang="SR">"Pitaćemo kompjuter."</span></p>

  <p class="MsoNormal"><span class="calibre1" xml:lang="SR">One nađoše jedan prazan boks i sedoše. Keli je gledala kako se Dijana prijavljuje na internet.</span></p>

  <p class="MsoNormal"><span class="calibre1" xml:lang="SR">"Šta se sada dešava?"</span></p>

  <p class="MsoNormal"><span class="calibre1" xml:lang="SR">"Prvo ćemo pretražiti Gugl da nađemo imena ostalih žrtava koje su radile za KIG."</span></p>

  <p class="MsoNormal"><span class="calibre1" xml:lang="SR">Dijana je potražila pretraživački servis i u polju za pretragu otkucala: čitulja i KIG. Pojavio se dug spisak odgovarajućih stavki pretrage. Dijana je potražila novinske članke sa interneta i našla sijaset strana koje su je odvele do niza novih čitulja i drugih članaka, od kojih je jedan upućivao na berlinski ogranak KIG-a, pa uđe na njihov sajt.</span></p>

  <p class="MsoNormal"><span class="calibre1" xml:lang="SR">"Ovo je zanimljivo... Franc Verbruge."</span></p>

  <p class="MsoNormal"><span class="calibre1" xml:lang="SR">"Ko je on?"</span></p>

  <p class="MsoNormal"><span class="calibre1" xml:lang="SR">"Pitanje je, gde je on? Izgleda da je nestao. Radio je za KIG u Berlinu, a njegova žena, Sonja, umrla je pod nerazjašnjenim okolnostima." Dijana kliknu na drugu vezu. Nesigurno pogleda Keli. "U Francuskoj, Mark Haris."</span></p>

  <p class="MsoNormal"><span class="calibre1" xml:lang="SR">Keli duboko uzdahnu i klimnu glavom.</span></p>

  <p class="MsoNormal"><span class="calibre1" xml:lang="SR">"Nastavi."</span></p>

  <p class="MsoNormal"><span class="calibre1" xml:lang="SR">Dijana ispritiska još tastera.</span></p>

  <p class="MsoNormal"><span class="calibre1" xml:lang="SR">"Denver, Gari Rejnolds, a na Menhetnu..." Dijanin glas se slomi, "Ričard." Dijana ustade. "To je to."</span></p>

  <p class="MsoNormal"><span class="calibre1" xml:lang="SR">Keli upita:</span></p>

  <p class="MsoNormal"><span class="calibre1" xml:lang="SR">"Šta sad?"</span></p>

  <p class="MsoNormal"><span class="calibre1" xml:lang="SR">"Treba da smislimo kako da sve to sastavimo. Idemo."</span></p>

  <p class="MsoNormal"><span class="calibre1" xml:lang="SR">Na pola puta niz ulicu, Keli i Dijana prodoše pored jedne prodavnice kompjutera.</span></p>

  <p class="MsoNormal"><span class="calibre1" xml:lang="SR">"Samo trenutak", reče Keli. Dijana uđe za Keli, koja odmah priđe upravniku. "Izvinite. Ja sam Keli Haris, pomoćnica Tanera Kingslija. Potrebno nam je trideset šest vaših najboljih i najskupljih kompjutera danas posle podne. Da li je to moguće?"</span></p>

  <p class="MsoNormal"><span class="calibre1" xml:lang="SR">Upravnik se ozari.</span></p>

  <p class="MsoNormal"><span class="calibre1" xml:lang="SR">"Pa... pa naravno, gospođo Haris. Za gospodina Kingslija, sve. Nemamo ih sve ovde, naravno, ali dobićemo ih iz naših skladišta. Lično ću se pobrinuti za to. Plaćate li gotovinom ili preko računa?"</span></p>

  <p class="MsoNormal"><span class="calibre1" xml:lang="SR">"Pri isporuci", reče Keli.</span></p>

  <p class="MsoNormal"><span class="calibre1" xml:lang="SR">Kada se upravnik udaljio, Dijana reče:</span></p>

  <p class="MsoNormal"><span class="calibre1" xml:lang="SR">"Volela bih da sam se ja setila toga."</span></p>

  <p class="MsoNormal"><span class="calibre1" xml:lang="SR">Keli reče:</span></p>

  <p class="MsoNormal"><span class="calibre1" xml:lang="SR">"Setićeš se.</span></p>

  <p class="MsoNormal"><span class="calibre1" xml:lang="SR">***</span></p>

  <p class="MsoNormal"><span class="calibre1" xml:lang="SR">"Mislim da biste hteli da vidite ovo, gospodine Kingsli." Keti Ordonez mu pruži nekoliko papira.</span></p>

  <p class="MsoNormal"><span class="calibre1" xml:lang="SR">Naslovi su govorili:</span></p>

  <p class="MsoNormal"><span class="calibre14" xml:lang="SR">AUSTRALIJOM HARA ODBEGLI TORNADO...</span></p>

  <p class="MsoNormal"><span class="calibre14" xml:lang="SR">Prvi tornado u istoriji Australije uništio nekoliko sela. Broj poginulih nepoznat.</span></p>

  <p class="MsoNormal"><span class="calibre14" xml:lang="SR">Meteorolozi su zbunjeni novim svetskim poremećajem vremenskih prilika. Uzrok je ozonski omotač.</span></p>

  <p class="MsoNormal"><span class="calibre1" xml:lang="SR">Taner reče:</span></p>

  <p class="MsoNormal"><span class="calibre1" xml:lang="SR">"Pošaljite to senatorki van Luven sa porukom: <i class="calibre13">Draga senatorko van Luven, mislim da vreme ističe. Sve najbolje od Tanera Kingslija</i>."</span></p>

  <p class="MsoNormal"><span class="calibre1" xml:lang="SR">"Da. gospodine", reče Keti i izađe iz kancelarije.</span></p>

  <p class="MsoNormal"><span class="calibre1" xml:lang="SR">Taner pogleda monitor računara, začuvši zvuk koji mu je preneo znak za uzbunu iz obezbeđenja njegovog Odeljenja za tehnologiju informisanja. Taner je obezbedio da se njegovom Odeljenju za tehnologiju informisanja ugrade pauci, visokotehnološki softver koji neprestano češlja internet u potrazi za informacijama. On je privatno postavio pauke i da paze na one koji traže osetljive informacije. Sada se sa zanimanjem zagledao u znak za uzbunu na ekranu monitora.</span></p>

  <p class="MsoNormal"><span class="calibre1" xml:lang="SR">On pritisnu zujalicu.</span></p>

  <p class="MsoNormal"><span class="calibre1" xml:lang="SR">"Endru, dođi ovamo."</span></p>

  <p class="MsoNormal"><span class="calibre1" xml:lang="SR">Endru je u svojoj kancelariji razmišljao o svojoj nesreći i prisećao se.</span></p>

  <p class="MsoNormal"><span class="calibre1" xml:lang="SR">Bio je u svlačionici i oblačio svemirsklo odelo koje je vojska poslala. Hteo je da uzme jedno sa police, ali Taner, koji je bio tamo, dao</span></p>

  <p class="MsoNormal"><span class="calibre1" xml:lang="SR">mu je odelo i gas-masku, rekavši:</span></p>

  <p class="MsoNormal"><span class="calibre1" xml:lang="SR">"Obuci ovo. Doneće ti sreću." Taner je...</span></p>

  <p class="MsoNormal"><span class="calibre1" xml:lang="SR">"Endru! Dolazi ovamo!" Ovaj ču naređenje, ustade i polako pređe u Tanerovu kancelariju. "Sedi."</span></p>

  <p class="MsoNormal"><span class="calibre1" xml:lang="SR">"Da, Taneru..." On sede.</span></p>

  <p class="MsoNormal"><span class="calibre1" xml:lang="SR">"Kučke su upravo napale naš berlinski sajt. Znaš li šta to znači?"</span></p>

  <p class="MsoNormal"><span class="calibre1" xml:lang="SR">"Da... ovaj, ne."</span></p>

  <p class="MsoNormal"><span class="calibre1" xml:lang="SR">Taneru pozvoni sekretarica.</span></p>

  <p class="MsoNormal"><span class="calibre1" xml:lang="SR">"Stigli su računari, gospodine Kingsli.''</span></p>

  <p class="MsoNormal"><span class="calibre1" xml:lang="SR">"Kakvi računan?"</span></p>

  <p class="MsoNormal"><span class="calibre1" xml:lang="SR">"Oni koje ste naručili."</span></p>

  <p class="MsoNormal"><span class="calibre1" xml:lang="SR">Taner, zbunjen, ustade i pređe kod sekretarice. Tu je bilo trideset šest kompjutera, naslaganih na kolicima. Pored njih su stajali upravnik prodavnice i trojica ljudi u radnim kombinezonima. Upravnik se ozari ugledavši da Taner izlazi.</span></p>

  <p class="MsoNormal"><span class="calibre1" xml:lang="SR">"Imam upravo ono, što se tražili, gospodine Kingsli. Remek-dela. A</span></p>

  <p class="MsoNormal"><span class="calibre1" xml:lang="SR">biće nam drago da vas uslužimo sa još...''</span></p>

  <p class="MsoNormal"><span class="calibre1" xml:lang="SR">Taner je zurio u gomilu računara.</span></p>

  <p class="MsoNormal"><span class="calibre1" xml:lang="SR">"Ko je to naručio?"</span></p>

  <p class="MsoNormal"><span class="calibre1" xml:lang="SR">"Vaša pomoćnica. Keli Haris. Rekla je da su vam potrebni odmah, pa..."</span></p>

  <p class="MsoNormal"><span class="calibre1" xml:lang="SR">"Vratite ih", reče Taner tiho. "Tamo gde ona idem neće joj biti potrebni."</span></p>

  <p class="MsoNormal"><span class="calibre1" xml:lang="SR">Taner se okrenu i vrati natrag, u svoju kancelariju.</span></p>

  <p class="MsoNormal"><span class="calibre1" xml:lang="SR">"Endru, imaš li blagog pojma za što su pristupile našem sajtu? Ja ću ti reći. Pokušaće da nađu žrtve i motive za njihovu smrt." Taner sede.</span></p>

  <p class="MsoNormal"><span class="calibre1" xml:lang="SR">"Da bi to postigle, moraće da odu u Evropu. Samo, neće tamo stići."</span></p>

  <p class="MsoNormal"><span class="calibre1" xml:lang="SR">Endru pospano reče:</span></p>

  <p class="MsoNormal"><span class="calibre1" xml:lang="SR">"Ne..."</span></p>

  <p class="MsoNormal"><span class="calibre1" xml:lang="SR">"Kako ćemo da ih zaustavimo, Endru?"</span></p>

  <p class="MsoNormal"><span class="calibre1" xml:lang="SR">Endru klimnu glavom.</span></p>

  <p class="MsoNormal"><span class="calibre1" xml:lang="SR">"Zaustavimo..."</span></p>

  <p class="MsoNormal"><span class="calibre1" xml:lang="SR">Taner pogleda brata i prezrivo reče:</span></p>

  <p class="MsoNormal"><span class="calibre1" xml:lang="SR">"Voleo bih da razgovaram sa nekim ko ima mozak."</span></p>

  <p class="MsoNormal"><span class="calibre1" xml:lang="SR">Endru je gledao kako Taner seda za kompjuter i počinje da tipka. "Počećemo brisanjem svih njihovih sredstava. Imamo brojeve socijalnog osiguranja.'' Nastavio je da kuca i govopri. "Dijana Stivens..." zamislio se. Pomoću svog profinjenog, visokotehnološkog softvera, mogao je da pristupi i promeni bilo čije lične finansijske podatke. "Pogledaj, kompletan izveštaj o njenom bankovnom računu, penzijskom fondu, kreditima. Vidiš?"</span></p>

  <p class="MsoNormal"><span class="calibre1" xml:lang="SR">Endru proguta knedlu.</span></p>

  <p class="MsoNormal"><span class="calibre1" xml:lang="SR">"Da, Taneru. Da." Taner se opet okrenu kompjuteru.</span></p>

  <p class="MsoNormal"><span class="calibre1" xml:lang="SR">"Unećemo da je njena kreditna karta ukradena... Sad ćemo isto to da</span></p>

  <p class="MsoNormal"><span class="calibre1" xml:lang="SR">uradimo za Keli Haris... Sledeći korak je vebsajt Dijanine banke." Pristupio je sajtu banke, pa kliknuo na link <i class="calibre13">Upravljajte svojim računima</i>.</span></p>

  <p class="MsoNormal"><span class="calibre1" xml:lang="SR">Taner zatim upisa broj računa i poslednje četiri cifre broja socijalnog osiguranja Dijane Stivens, i dobi pristup. Ušavši, prebacio je sav novac na stranu kredita, pa se vratio u bazu podataka kredita i prebacio njenu liniju kredita na deo <i class="calibre13">Pod naplatom</i>.</span></p>

  <p class="MsoNormal"><span class="calibre1" xml:lang="SR">"Endru..."</span></p>

  <p class="MsoNormal"><span class="calibre1" xml:lang="SR">"Da, Taneru?"</span></p>

  <p class="MsoNormal"><span class="calibre1" xml:lang="SR">"Vidiš li šta sam uradio? Prebacio sam sva njihova sredstva pod dugove koje treba da naplate njihovi poverioci." Glas mu je bio pun samozadovoljstva. "Sad ćemo isto to uraditi i za Keli Haris."</span></p>

  <p class="MsoNormal"><span class="calibre1" xml:lang="SR">Pošto je završio. Taner je ustao i prišao Endruu.</span></p>

  <p class="MsoNormal"><span class="calibre1" xml:lang="SR">"Gotovo je. Nemaju novca, ni kredita. Nema načina da izađu iz zemlje. Zarobili smo ih. Šta misliš o svom mlađem bratu?"</span></p>

  <p class="MsoNormal"><span class="calibre1" xml:lang="SR">Endru klimnu glavom.</span></p>

  <p class="MsoNormal"><span class="calibre1" xml:lang="SR">"Sinoć sam na televiziji gledao film o..."</span></p>

  <p class="MsoNormal"><span class="calibre1" xml:lang="SR">Taner, besan, stisnu pesnicu i tresnu brata tako snažno, da Endru uz mnogo buke pade sa stolice i udari u zid.</span></p>

  <p class="MsoNormal"><span class="calibre1" xml:lang="SR">"Ti, kučkin sine! Slušaj kad ti govorim."</span></p>

  <p class="MsoNormal"><span class="calibre1" xml:lang="SR">Vrata se otvoriše i upade Tanerova sekretarica. Keti Ordonez.</span></p>

  <p class="MsoNormal"><span class="calibre1" xml:lang="SR">"Je li sve u redu, gospodine Kingsli?"</span></p>

  <p class="MsoNormal"><span class="calibre1" xml:lang="SR">Taner se okrenu njoj.</span></p>

  <p class="MsoNormal"><span class="calibre1" xml:lang="SR">"Da. Jadni Endru je pao."</span></p>

  <p class="MsoNormal"><span class="calibre1" xml:lang="SR">"Oh, jadnik." Njih dvoje digoše Endrua na noge.</span></p>

  <p class="MsoNormal"><span class="calibre1" xml:lang="SR">"Jesam li pao?"</span></p>

  <p class="MsoNormal"><span class="calibre1" xml:lang="SR">Taner brižno reče:</span></p>

  <p class="MsoNormal"><span class="calibre1" xml:lang="SR">"Jesi, Endru, ali sad si u redu."</span></p>

  <p class="MsoNormal"><span class="calibre1" xml:lang="SR">Keti Ordonez šapnu:</span></p>

  <p class="MsoNormal"><span class="calibre1" xml:lang="SR">"Gospodine Kingsli, zar ne mislite da bi vašem bratu bilo bolje u kući?"</span></p>

  <p class="MsoNormal"><span class="calibre1" xml:lang="SR">"Naravno da bi", odgovori Taner. "Ali to bi ga slomilo. Ovo je njegov pravi dom, i ovde ja mogu da pazim na njega."</span></p>

  <p class="MsoNormal"><span class="calibre1" xml:lang="SR">Keti Ordonez je sa poštovanjem gledala Tanera.</span></p>

  <p class="MsoNormal"><span class="calibre1" xml:lang="SR">"Vi ste divan čovek, gospodine Kingsli."</span></p>

  <p class="MsoNormal"><span class="calibre1" xml:lang="SR">On skromno sležc ramenima.</span></p>

  <p class="MsoNormal"><span class="calibre1" xml:lang="SR">"Svi mi moramo da radimo ono što nam je u moći."</span></p>

  <p class="MsoNormal"><span class="calibre1" xml:lang="SR">Deset minuta kasnije, Tanerova sekretarica se vratila u njegovu kancelariju.</span></p>

  <p class="MsoNormal"><span class="calibre1" xml:lang="SR">"Dobre vesti, gospodine Kingsli. Upravo smo dobili ovaj faks iz kancelarije senatorke van Luven."</span></p>

  <p class="MsoNormal"><span class="calibre1" xml:lang="SR">"Dajte da ga vidim." Taner joj ga istrže iz ruke.</span></p>

  <p class="MsoNormal"><span class="calibre14" xml:lang="SR">Dragi gospodine Kingsli, ovim vas obaveštavam da je senatski Komitet za životnu sredinu odlučio da odmah dopuni fondove za istraživanje globalnog otopljavanja i načina za borbu protiv njega. Iskreno, senatorka van Luven.</span></p>

  <p class="MsoNormal"></p>

  <p class="MsoNormal"></p>
</body>
</html>
