<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <meta content="Microsoft Word 12 (filtered)" name="Generator"/>
    <title>Непознато</title>
    <meta http-equiv="Content-Type" content="text/html; charset=utf-8"/>
  <link href="../../stylesheet.css" type="text/css" rel="stylesheet"/>
<link href="../../page_styles.css" type="text/css" rel="stylesheet"/>
</head>
  <body class="calibre">
  <h2 class="calibre10" id="calibre_pb_3"><span class="calibre11"><span class="calibre12" xml:lang="SR">Pariz, Francuska</span></span></h2>

  <p class="MsoNormal"><span class="calibre1" xml:lang="SR">Mark Harris je bio sam na osmatračnici Ajfelove kule, nesvestan kiše koja pljušti oko njega. S vremena na vreme, munje su pretvarale kišne kapi u sjajni vodopad dijamanata.</span></p>

  <p class="MsoNormal1"><span class="calibre1" xml:lang="SR">Na drugoj strani Sene nalazili su se Palais de Chaillot i vrtovi Trocadero, ali on ih nije bio svestan. Bio je</span> <span class="calibre1" xml:lang="SR">obuzet zapanjujućom vešću, koja je upravo trebalo da bude objavljena svetu.</span></p>

  <p class="MsoNormal"><span class="calibre1" xml:lang="SR">Vetar je od pljuska počeo da stvara opaki vrtlog. Mark Haris zakloni zglob rukavom i pogleda na sat.</span></p>

  <p class="MsoNormal"><i class="calibre17"><span class="calibre1" xml:lang="SR">Kasnili su. I zašto su insistirali da se nađu tu, u ponoć</span></i><span class="calibre1" xml:lang="SR">, pitao se. Dok je još razmišljao o tome, ču kako se otvaraju vrata lifta kule. Dvojica ljudi su pošla prema njemu, boreći se sa snažnim i vlažnim vetrom.</span></p>

  <p class="MsoNormal"><span class="calibre1" xml:lang="SR">Prepoznavši ih. Mark Harris oseti olakšanje.</span></p>

  <p class="MsoNormal"><span class="calibre1" xml:lang="SR">"Kasnite."</span></p>

  <p class="MsoNormal"><span class="calibre1" xml:lang="SR">"Zbog ovog prokletog vetra, Mark. Izvini."</span></p>

  <p class="MsoNormal"><span class="calibre1" xml:lang="SR">"Dobro, stigli ste. Sastanak u Vašingtonu je protekao u redu. zar ne?"</span></p>

  <p class="MsoNormal"><span class="calibre1" xml:lang="SR">"O tome treba da razgovaramo. U stvari, jutros smo dugo razgovarali o tome kako je najbolje da ovo rešimo..."</span></p>

  <p class="MsoNormal"><span class="calibre1" xml:lang="SR">Dok su njih dvojica razgovarali, onaj dragi čovek je prošao iza Marka Harisa i dve stvari su se dogodile gotovo istovremeno: težak i tup predmet ga je tresnuo po lobanji, a trenutak kasnije osetio je kako ga dižu i bacaju preko ograde, u hladnu kišu, prema smrtonosnom asfaltu, trideset osam spratova niže.</span></p>

  <p class="MsoNormal"></p>
</body>
</html>
