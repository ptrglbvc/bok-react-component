<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <meta content="Microsoft Word 12 (filtered)" name="Generator"/>
    <title>Непознато</title>
    <meta http-equiv="Content-Type" content="text/html; charset=utf-8"/>
  <link href="../../stylesheet.css" type="text/css" rel="stylesheet"/>
<link href="../../page_styles.css" type="text/css" rel="stylesheet"/>
</head>
  <body class="calibre">
  <h1 class="calibre8" id="calibre_pb_30"><span class="calibre11"><span class="calibre19" xml:lang="SR">OSAMNAESTO POGLAVLJE</span></span></h1>

  <p class="MsoNormal"><span class="calibre1" xml:lang="SR">Taner je ćuteći sedeo za svojim stolom, kada mu je sekretarica pozvonila.</span></p>

  <p class="MsoNormal"><span class="calibre1" xml:lang="SR">"OvdE je odbor. Treba da ih primite, gospodine Kingsli."</span></p>

  <p class="MsoNormal"><span class="calibre1" xml:lang="SR">"Odbor?"</span></p>

  <p class="MsoNormal"><span class="calibre1" xml:lang="SR">"Da, gospodine."</span></p>

  <p class="MsoNormal"><span class="calibre1" xml:lang="SR">"Pustite ih unutra."</span></p>

  <p class="MsoNormal"><span class="calibre1" xml:lang="SR">Poslovođe iz nekoliko odeljenja KIG-a su ušle u Tanerovu kancelariju.</span></p>

  <p class="MsoNormal"><span class="calibre1" xml:lang="SR">"Želeli bismo da razgovaramo sa vama, gospodine Kingsli."</span></p>

  <p class="MsoNormal"><span class="calibre1" xml:lang="SR">"Sedite.'' Zauzeli su mesta. "O čemu se radi?"</span></p>

  <p class="MsoNormal"><span class="calibre1" xml:lang="SR">Jedan od poslovođa je rekao:</span></p>

  <p class="MsoNormal"><span class="calibre1" xml:lang="SR">"Pa, malo smo zabrinuti. Posle ovoga što se desilo vašem bratu...</span></p>

  <p class="MsoNormal"><span class="calibre1" xml:lang="SR">Hoće li KIG ostati u poslu?''</span></p>

  <p class="MsoNormal"><span class="calibre1" xml:lang="SR">Taner je odmahnuo glavom.</span></p>

  <p class="MsoNormal"><span class="calibre1" xml:lang="SR">"Ne znam. U ovom trenutku sam još uvek u šoku. Ne mogu da verujem šta se desilo Endruu." Zamislio se za trenutak. "Evo šta ću da uradim. Ne znam kakve su nam šanse, ali daću sve od sebe da opstanemo. To vam obećavam. Obaveštavaću vas."</span></p>

  <p class="MsoNormal"><span class="calibre1" xml:lang="SR">Oni su mu se, tiho zahvalili i izišli.</span></p>

  <p class="MsoNormal"><span class="calibre1" xml:lang="SR">***</span></p>

  <p class="MsoNormal"><span class="calibre1" xml:lang="SR">Kada je Endru izašao iz bolnice, Taner ga je smestio u kućicu za osoblje na zemljištu KIG-a, gde će se dobro brinuti o njemu, i dade mu kancelariju do svoje. Zaposleni su bili zapanjeni videvši šta se desilo sa Endruom. Sjajni i žustri naučnik postao je zombi. Veći deo dana sedeo je u svojoj stolici i, kao u polusnu, gledao kroz prozor; ali kao da je bio srećan jer se vratio u KIG, mada nije imao pojma šta se tu dešava. Zaposleni su bili ganuti načinom na koji se Taner ponaša prema svom bratu, kao i pažnjom i brigom koju mu poklanja.</span></p>

  <p class="MsoNormal"><span class="calibre1" xml:lang="SR">Atmosfera u KIG-u promenila se gotovo preko noći. Dok ga je Endru vodio, bila je opuštena. Sada je sve postalo formalnije i upravljalo se kao poslovnom, a ne dobrotvornom organizacijom. Taner je razaslao agente da tragaju za klijentima za kompaniju.</span></p>

  <p class="MsoNormal"><span class="calibre1" xml:lang="SR">Vest o Polinoj oproštajnoj poruci brzo je obišla KIG. Zaposleni su očekivali svadbu i pitali se kako je Taner primio taj udarac. Bilo je mnogo špekulacija o tome šta će učiniti sada, pošto je tako ostavljen.</span></p>

  <p class="MsoNormal"><span class="calibre1" xml:lang="SR">Dva dana pošto je Taner primio poruku, u novinama je kratko objavljeno da se Tanerova nevesta udala za medijskog milijardera Edmonda Barklija. Jedine promene kod Tanera kao da su bile povećana ćudljivost i još veća posvećenost radu. Svakog jutra provodio je po dva sata u zgradi od crvene cigle, radeći na nekom tajanstvenom projektu.</span></p>

  <p class="MsoNormal"><span class="calibre1" xml:lang="SR">Jedne večeri pozvan je da govori u Mensu, udruženju visoko inteligentnih ljudi. Pošto su mnogi zaposleni u KIG-u bili članovi tog udruženja, pristao je.</span></p>

  <p class="MsoNormal"><span class="calibre1" xml:lang="SR">Sledećeg jutra je došao u kancelariju u pratnji jedne od najlepših žena koje je njegovo osoblje ikada videlo: latinoameričkog izgleda, tamnih očiju, maslinastog tena i senzacionalne figure. Taner ju je predstavio osoblju.</span></p>

  <p class="MsoNormal"><span class="calibre1" xml:lang="SR">"Ovo je Sebastijana Kortez. Sinoć je otvorila Mensu. Bila je sjajna."</span></p>

  <p class="MsoNormal"><span class="calibre1" xml:lang="SR">On kao da je odjednom bio mnogo opušteniji. Ušao je sa Sebastijanom u kancelariju i nisu se pojavljivali duže od jednog sata. Zatim su otišli na ručak u Tanerove privatne prostorije.</span></p>

  <p class="MsoNormal"><span class="calibre1" xml:lang="SR">Jedan od zaposlenih video je Sebastijanu Kortcz na internetu. Nekadašnja miš Argentine, živela je u Sinsinatiju, gde je bila udata za jednog poznatog poslovnog čoveka.</span></p>

  <p class="MsoNormal"><span class="calibre1" xml:lang="SR">Kada su se Sebastijana i Taner posle ručka vratili u njegovu kancelariju, njegov glas se začuo u prijemnoj prostoriji, preko interfona, koji slučajno ostao uključen.</span></p>

  <p class="MsoNormal"><span class="calibre1" xml:lang="SR">"Ne brini, draga. Naći ćemo načina da ga razradimo."</span></p>

  <p class="MsoNormal"><span class="calibre1" xml:lang="SR">Sekretarice su počele da se okupljaju oko interfona, radoznalo slušajući razgovor.</span></p>

  <p class="MsoNormal"><span class="calibre1" xml:lang="SR">"Moramo da budemo pažljivi. Moj muž je ljubomoran."</span></p>

  <p class="MsoNormal"><span class="calibre1" xml:lang="SR">"Nema problema. Srediću da ostanemo u kontaktu." Nije trebalo biti genije, pa shvatiti šta se dešava. Sekretarice su se samo kikotale. "Žao mi je što moraš baš sad da ideš kući."</span></p>

  <p class="MsoNormal"><span class="calibre1" xml:lang="SR">"I meni. Volela bih da mogu da ostanem, ali tu nema pomoći."</span></p>

  <p class="MsoNormal"><span class="calibre1" xml:lang="SR">Kada su izašli iz kancelarije, Taner i Sebastijana bili su oličenje pristojnosti. Osoblje je uživalo jer Taner nije imao pojma da oni znaju šta se dešava.</span></p>

  <p class="MsoNormal"><span class="calibre1" xml:lang="SR">Dan posle odlaska Sebastijane, Taner je naredio da u njegovoj kancelariji bude instaliran pozlaćen telefon sa digitalnim skremblerom*<a class="calibre15" href="../Text/Bojis%20li%20se%20mraka%20-%20Sidney%20Sheldon_split_067.htm#_edn7" id="_ednref7" title=""><span class="MsoEndnoteReference"><span class="MsoEndnoteReference"><span class="calibre16" xml:lang="SR">[7]</span></span></span></a>. Njegovoj sekretarici i pomoćnicima bilo je zabranjeno da se tu javljaju.</span></p>

  <p class="MsoNormal"><span class="calibre1" xml:lang="SR">Od tog trenutka, Taner je gotovo svakodnevno razgovarao preko pozlaćenog telefona, a krajem svakog meseca odlazio bi na dugi vikend i vraćao se osvežen. Osoblju nikada nije rekao gde odlazi, ali oni su znali. U razgovoru dveju od Tanerovih pomoćnica, jedna je drugoj natuknula:</span></p>

  <p class="MsoNormal"><span class="calibre1" xml:lang="SR">"Da li ti reč sastanak nešto govori?"</span></p>

  <p class="MsoNormal"><span class="calibre1" xml:lang="SR">Tanerov ljubavni život je oživeo i promena na njemu je bila očigledna.</span></p>

  <p class="MsoNormal"><span class="calibre1" xml:lang="SR">Svi su bili srećniji.</span></p>

  <p class="MsoNormal"></p>

  <p class="MsoNormal"></p>
</body>
</html>
