<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <meta content="Microsoft Word 12 (filtered)" name="Generator"/>
    <title>Непознато</title>
    <meta http-equiv="Content-Type" content="text/html; charset=utf-8"/>
  <link href="../../stylesheet.css" type="text/css" rel="stylesheet"/>
<link href="../../page_styles.css" type="text/css" rel="stylesheet"/>
</head>
  <body class="calibre">
  <h2 class="calibre10" id="calibre_pb_49"><span class="calibre11"><span class="calibre20" xml:lang="SR">Berlin, Nemačka</span></span></h2>

  <p class="MsoNormal"><span class="calibre1" xml:lang="SR">Kada je Dijana stigla na berlinski aerodrom Tempelhof, čekalo se po petnaest minuta u redu za taksi. Najzad je došao red i na nju. Vozač se osmehnuo.</span></p>

  <p class="MsoNormal"><span class="calibre1" xml:lang="SR">"Wohin?"</span></p>

  <p class="MsoNormal"><span class="calibre1" xml:lang="SR">"Govorite li engleski?"</span></p>

  <p class="MsoNormal"><span class="calibre1" xml:lang="SR">"Naravno, Frojlajn.''</span></p>

  <p class="MsoNormal"><span class="calibre1" xml:lang="SR">"U hotel Kempinski, molim vas."</span></p>

  <p class="MsoNormal"><span class="calibre1" xml:lang="SR">"Ja wohl."</span></p>

  <p class="MsoNormal"><span class="calibre1" xml:lang="SR">Dvadeset pet minuta kasnije, Dijana se prijavila u hotel.</span></p>

  <p class="MsoNormal"><span class="calibre1" xml:lang="SR">"Htela bih da iznajmim kola sa vozačem."</span></p>

  <p class="MsoNormal"><span class="calibre1" xml:lang="SR">"Naravno, Frojlajn," On spusti pogled. "Vaš prtljag?"</span></p>

  <p class="MsoNormal"><span class="calibre1" xml:lang="SR">"Stiže."</span></p>

  <p class="MsoNormal"><span class="calibre1" xml:lang="SR">Kada su kola stigla, vozač upita:</span></p>

  <p class="MsoNormal"><span class="calibre1" xml:lang="SR">"Gde želite da idete, Frojlajn?"</span></p>

  <p class="MsoNormal"><span class="calibre1" xml:lang="SR">Bilo joj e potrebno vreme, da razmisli.</span></p>

  <p class="MsoNormal"><span class="calibre1" xml:lang="SR">"Samo malo vozite okolo, molim vas."</span></p>

  <p class="MsoNormal"><span class="calibre1" xml:lang="SR">"Dobro. U Berlinu ima mnogo toga da se vidi."</span></p>

  <p class="MsoNormal"><span class="calibre1" xml:lang="SR">Berlin je za Dijanu predstavljao iznenađenje. Znala je da je bio gotovo sravnjen u Drugom svetskom ratu. ali sada je gledala užurban grad sa lepim, savremenim građevinama i atmosferom uspeha. Nazivi ulica su joj bili vrlo čudni: Windscheidstmsse, Regensburger-strasse, Lutzowufer...</span></p>

  <p class="MsoNormal"><span class="calibre1" xml:lang="SR">Vozač je tokom vožnje pričao o istoriji parkova i zgrada, ali Dijana ga nije slušala. Morala je da razgovara sa ljudima sa kojima je radila frau Verbruge i da otkrije šta oni znaju. Prema podacima sa interneta, supruga Franca Verbrugea je ubijena, a on sam nestao.</span></p>

  <p class="MsoNormal"><span class="calibre1" xml:lang="SR">Dijana se nagnu napred i upita vozača:</span></p>

  <p class="MsoNormal"><span class="calibre1" xml:lang="SR">"Znate li gde se nalazi kompjuterski kafe Sajberlin?"</span></p>

  <p class="MsoNormal"><span class="calibre1" xml:lang="SR">"Naravno, frojlajn."</span></p>

  <p class="MsoNormal"><span class="calibre1" xml:lang="SR">"Hoćete li, molim vas, tamo da me odvezete?"</span></p>

  <p class="MsoNormal"><span class="calibre1" xml:lang="SR">"Izvrstan je. Vrlo popularan. Tamo možete doći do svake informacije, koja vam je potrebna."</span></p>

  <p class="MsoNormal"><i class="calibre17"><span class="calibre1" xml:lang="SR">Tome se i nadam</span></i><span class="calibre1" xml:lang="SR">, pomisli Dijana.</span></p>

  <p class="MsoNormal"><span class="calibre1" xml:lang="SR">Kafe Sajberlin nije bio veliki kao onaj na Menhetnu, ali izgledalo je da je isto toliko prometan. Kada je Dijana ušla na vrata, jedna žena ustade iza stola.</span></p>

  <p class="MsoNormal"><span class="calibre1" xml:lang="SR">"Imaćemo slobodan kompjuter za deset minuta."</span></p>

  <p class="MsoNormal"><span class="calibre1" xml:lang="SR">"Htela bih da razgovaram sa upravnikom", reče Dijana.</span></p>

  <p class="MsoNormal"><span class="calibre1" xml:lang="SR">"Ja sam upravnica."</span></p>

  <p class="MsoNormal"><span class="calibre1" xml:lang="SR">"Oh."</span></p>

  <p class="MsoNormal"><span class="calibre1" xml:lang="SR">"I zbog čega ste želeli da me vidite?'</span></p>

  <p class="MsoNormal"><span class="calibre1" xml:lang="SR">"Htela bih da razgovaramo o Sonji Verbruge."</span></p>

  <p class="MsoNormal"><span class="calibre1" xml:lang="SR">Žena odmahnu glavom.</span></p>

  <p class="MsoNormal"><span class="calibre1" xml:lang="SR">"Frau Verbruge nije ovde."</span></p>

  <p class="MsoNormal"><span class="calibre1" xml:lang="SR">"Znam", reče Dijana. "Mrtva je. Ja pokušavam da otkrijem kako je umrla."</span></p>

  <p class="MsoNormal"><span class="calibre1" xml:lang="SR">Žena ju je pažljivo gledala.</span></p>

  <p class="MsoNormal"><span class="calibre1" xml:lang="SR">"Bio je to nesrećan slučaj. Kada je policija konfiskovala njen kompjuter, našli su..." Na licu joj se pojavi prepreden izraz. "Ako biste sačekali ovde, frojlajn, pozvaću nekoga, ko može da vam pomogne. Odmah ću se vratiti."</span></p>

  <p class="MsoNormal"><span class="calibre1" xml:lang="SR">Ona ostavi Dijanu, a čim se ona izgubila iz vidokruga, Dijana izađe i uđe</span></p>

  <p class="MsoNormal"><span class="calibre1" xml:lang="SR">u kola. <i class="calibre13">Tu neće dobiti pomoć. Moram da razgovaram sa Francovom sekretaricom,</i> pomisli.</span></p>

  <p class="MsoNormal"><span class="calibre1" xml:lang="SR">U telefonskoj govornici, Dijana nađe broj KIG-a i nazva ga.</span></p>

  <p class="MsoNormal"><span class="calibre1" xml:lang="SR">"KIG, Berlin."</span></p>

  <p class="MsoNormal"><span class="calibre1" xml:lang="SR">Dijana reče:</span></p>

  <p class="MsoNormal"><span class="calibre1" xml:lang="SR">"Mogu li da razgovaram sa sekretaricom Franca Verbrugea, molim vas?"</span></p>

  <p class="MsoNormal"><span class="calibre1" xml:lang="SR">"Ovde je Suzan Stratford."</span></p>

  <p class="MsoNormal"><span class="calibre1" xml:lang="SR">"Samo trenutak."</span></p>

  <p class="MsoNormal"></p>
</body>
</html>
