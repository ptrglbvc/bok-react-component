<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <meta content="Microsoft Word 12 (filtered)" name="Generator"/>
    <title>Непознато</title>
    <meta http-equiv="Content-Type" content="text/html; charset=utf-8"/>
  <link href="../../stylesheet.css" type="text/css" rel="stylesheet"/>
<link href="../../page_styles.css" type="text/css" rel="stylesheet"/>
</head>
  <body class="calibre">
  <h1 class="calibre8" id="calibre_pb_16"><span class="calibre11"><span class="calibre19" xml:lang="SR">DEVETO POGLAVLJE</span></span></h1>

  <p class="MsoNormal"><span class="calibre1" xml:lang="SR">Zvuk aviona koji je leteo nisko iznad Lojs Rejnolds, namami osmeh na njene usne. Gari. Kasnio je. Lojs je ponudila da izađe na aerodrom da ga dočeka, ali on je rekao:</span></p>

  <p class="MsoNormal"><span class="calibre1" xml:lang="SR">"Ne trudi se, seko. Uzeću taksi."</span></p>

  <p class="MsoNormal"><span class="calibre1" xml:lang="SR">"Ali Gari, biće mi drago da..."</span></p>

  <p class="MsoNormal"><span class="calibre1" xml:lang="SR">"Bolje je da me sačekaš kod kuće."</span></p>

  <p class="MsoNormal"><span class="calibre1" xml:lang="SR">"Kako hoćeš, bato."</span></p>

  <p class="MsoNormal"><span class="calibre1" xml:lang="SR">Brat je uvek imao važnu ulogu u Lojsinom životu. Njena mladost u Keluni bila je slična noćnoj mori. Lojs je još od vremena kada je bila mala, osećala da je svet protiv nje: posramljena pred slikama u sjajnim časopisima, fotografijama manekenki i poznatih glumica, i to samo zbog toga što je bila bucmasta. Gde to piše da punačke devojke ne mogu biti isto tako lepe kao i bledunjave mršavice? Lojs Rejnolds je neprestano procenjivala svoj odraz u ogledalu. Imala je dugu, plavu kosu, plave oči,</span></p>

  <p class="MsoNormal"><span class="calibre1" xml:lang="SR">prefinjene crte bledog lica i smatrala je da je elegantno popunjena.</span></p>

  <p class="MsoNormal"><i class="calibre17"><span class="calibre1" xml:lang="SR">Muškarci mogu da šetaju okolo dok im pivske trbušine vise preko</span></i></p>

  <p class="MsoNormal"><i class="calibre17"><span class="calibre1" xml:lang="SR">kaiša i niko neće reći ni reči,</span></i> <span class="calibre1" xml:lang="SR">razmišljala je ona, <i class="calibre13">ali neka se žena popravi par kilograma, i počeće da je preziru. Koji muški kreten je imao pravo da odluči da su idealne mere ženskog tela 91-66-919</i></span></p>

  <p class="MsoNormal"><span class="calibre1" xml:lang="SR">Jer, koliko se ona sećala, školski drugovi su joj se iza leđa rugali:</span></p>

  <p class="MsoNormal"><span class="calibre1" xml:lang="SR">"guzica", "debela", "gica", Te reči su je duboko vređale. Ali Gari ju je uvek branio.</span></p>

  <p class="MsoNormal"><span class="calibre1" xml:lang="SR">Kada je diplomirala na univerzitetu u Torontu, dosadilo joj je to ruganje. <i class="calibre13">Ako onaj pravi traži odgovarajuću ženu, ja sam tu,</i> govorila je sebi.</span></p>

  <p class="MsoNormal"><span class="calibre1" xml:lang="SR">I jednog dana, iznenada, Pravi se pojavio. Zvao se Henri Loson. Upoznali su se na crkvenom druženju i on se odmah svideo Lojs. Bio je visok, mršav i plav, sa licem koje kao da je uvek bilo spremno za osmeh i sličnom naravi. Otac mu je bio sveštenik u toj crkvi. Lojs je na tom druženju veliki deo vremena provela sa Henrijem, i u razgovoru saznala da on uspešno održava staklenu baštu i da je ljubitelj prirode.</span></p>

  <p class="MsoNormal"><span class="calibre1" xml:lang="SR">"Ako nisi zauzeta sutra uveče", rekao je, "voleo bih da te izvedem na večeru."</span></p>

  <p class="MsoNormal"><span class="calibre1" xml:lang="SR">Lojs nije oklevala.</span></p>

  <p class="MsoNormal"><span class="calibre1" xml:lang="SR">"Da, hvala ti."</span></p>

  <p class="MsoNormal"><span class="calibre1" xml:lang="SR">Henri Loson ju je izveo u Sasafras, jedan od najfinijih restorana u Torontu. Jelovnik je bio izazovan, ali Lojs je naručila lagano jelo, da Henri ne bi pomislio kako ona voli da jede. Henri je primetio da ona jede samo salatu i rekao:</span></p>

  <p class="MsoNormal"><span class="calibre1" xml:lang="SR">"To ti nije dovoljno."</span></p>

  <p class="MsoNormal"><span class="calibre1" xml:lang="SR">"Pokušavam da oslabim", slagala je Lojs. On je spustio ruku na njenu.</span></p>

  <p class="MsoNormal"><span class="calibre1" xml:lang="SR">"Ja ne želim da oslabiš, Lojs. Sviđaš mi se takva, kakva jesi."</span></p>

  <p class="MsoNormal"><span class="calibre1" xml:lang="SR">Ona odjednom oseti neko uzbuđenje. On je bio prvi muškarac koji joj je to ikada rekao.</span></p>

  <p class="MsoNormal"><span class="calibre1" xml:lang="SR">"Naručiču ti biftek, krompiriće i Cezarovu salatu", reče Henri.</span></p>

  <p class="MsoNormal"><span class="calibre1" xml:lang="SR">Bilo je to divno, najzad naći čoveka koji shvata njen apetit i odobrava ga.</span></p>

  <p class="MsoNormal"><span class="calibre1" xml:lang="SR">Tokom nekoliko sledećih dana viđali su se kad god su mogli. Zatim, manje od mesec dana posle njihovog prvog sastanka, Henri je rekao:</span></p>

  <p class="MsoNormal"><span class="calibre1" xml:lang="SR">"Volim te, Lojs. Želim da mi budeš žena."</span></p>

  <p class="MsoNormal"><span class="calibre1" xml:lang="SR">Lojs nije očekivala da će ikada čuti te reći. Zagrlila ga je i kazala:</span></p>

  <p class="MsoNormal"><span class="calibre1" xml:lang="SR">"I ja tebe volim, Henri. Želim da budem tvoja žena."</span></p>

  <p class="MsoNormal"><span class="calibre1" xml:lang="SR">***</span></p>

  <p class="MsoNormal"><span class="calibre1" xml:lang="SR">Venčanje je održano pet dana kasnije, u crkvi u kojoj su se i</span></p>

  <p class="MsoNormal"><span class="calibre1" xml:lang="SR">upoznali. Prisustvovao je Gari i nekoliko prijatelja, i bila je to divna ceremonija, u organizaciji Henrijevog oca. Lojs nikada nije bila tako srećna.</span></p>

  <p class="MsoNormal"><span class="calibre1" xml:lang="SR">"Gde vas dvoje idete na medeni mesec?" upitao je prečasni Loson.</span></p>

  <p class="MsoNormal"><span class="calibre1" xml:lang="SR">"Na jezero Luiz", rekao je Henri. "Vrlo je romantično."</span></p>

  <p class="MsoNormal"><span class="calibre1" xml:lang="SR">"Zvuči izvrsno."</span></p>

  <p class="MsoNormal"><span class="calibre1" xml:lang="SR">Henri je obgrlio Lojs.</span></p>

  <p class="MsoNormal"><span class="calibre1" xml:lang="SR">"Mislim da će nam svi dani u životu biti kao medeni mesec."</span></p>

  <p class="MsoNormal"><span class="calibre1" xml:lang="SR">Lojs je bila ushićena.</span></p>

  <p class="MsoNormal"><span class="calibre1" xml:lang="SR">Odmah posle venčanja otišli su za jezero Luiz. To je bila veličanstvena oaza u nacionalnom parku Banf, u srcu kanadskih Stenovitih planina. Stigli su kasno posle podne, dok je sunce bljeskalo iznad jezera.</span></p>

  <p class="MsoNormal"><span class="calibre1" xml:lang="SR">Henri je zagrlio Lojs.</span></p>

  <p class="MsoNormal"><span class="calibre1" xml:lang="SR">"Jesi li gladna?"</span></p>

  <p class="MsoNormal"><span class="calibre1" xml:lang="SR">Ona ga je pogledala u oči i nasmešila se.</span></p>

  <p class="MsoNormal"><span class="calibre1" xml:lang="SR">"Ne."</span></p>

  <p class="MsoNormal"><span class="calibre1" xml:lang="SR">"Nisam ni ja. Hajde da skinemo odeću."</span></p>

  <p class="MsoNormal"><span class="calibre1" xml:lang="SR">"Oh, da, dragi."</span></p>

  <p class="MsoNormal"><span class="calibre1" xml:lang="SR">Dva minuta kasnije bili su u krevetu i Henri je divno vodio ljubav sa njom. Bilo je čudesno. Iscrpljujuće. Slasno.</span></p>

  <p class="MsoNormal"><span class="calibre1" xml:lang="SR">"Oh, dragi, mnogo te volim."</span></p>

  <p class="MsoNormal"><span class="calibre1" xml:lang="SR">"Volim i ja tebe, Lojs", rekao je Henri. Zatim je ustao. "Sad treba da se izborimo sa putenim grehom."</span></p>

  <p class="MsoNormal"><span class="calibre1" xml:lang="SR">Lojs ga je zbunjeno pogledala.</span></p>

  <p class="MsoNormal"><span class="calibre1" xml:lang="SR">"Šta?"</span></p>

  <p class="MsoNormal"><span class="calibre1" xml:lang="SR">"Klekni."</span></p>

  <p class="MsoNormal"><span class="calibre1" xml:lang="SR">Ona se nasmejala.</span></p>

  <p class="MsoNormal"><span class="calibre1" xml:lang="SR">"Zar nisi umoran, dragi?"</span></p>

  <p class="MsoNormal"><span class="calibre1" xml:lang="SR">"Klekni."</span></p>

  <p class="MsoNormal"><span class="calibre1" xml:lang="SR">Ona se osmehnula.</span></p>

  <p class="MsoNormal"><span class="calibre1" xml:lang="SR">"Dobro."</span></p>

  <p class="MsoNormal"><span class="calibre1" xml:lang="SR">Klekla je i zbunjeno gledala kako Henri izvlači širok kaiš iz pantalona. Prišao joj je i, pre nego što je shvatila šta se dešava, snažno je udario kaišem po golim guzovima.</span></p>

  <p class="MsoNormal"><span class="calibre1" xml:lang="SR">Lois je vrisnula i htela da ustane.</span></p>

  <p class="MsoNormal"><span class="calibre1" xml:lang="SR">"..Šta to..." On ju je gurnuo dole.</span></p>

  <p class="MsoNormal"><span class="calibre1" xml:lang="SR">"Rekao sam ti, draga. Moramo da se borimo protiv putenog greha." Digao je kaiš i opet je pljesnuo.</span></p>

  <p class="MsoNormal"><span class="calibre1" xml:lang="SR">"Stani! Prestani!"</span></p>

  <p class="MsoNormal"><span class="calibre1" xml:lang="SR">"..Ostani tu."</span></p>

  <p class="MsoNormal"><span class="calibre1" xml:lang="SR">Glas mu je bio pun žestine. Lojs se borila da ustane, ali Henri ju je jednom rukom snažno pritiskao dole i opet je pljesnuo kaišem.</span></p>

  <p class="MsoNormal"><span class="calibre1" xml:lang="SR">Lojs se činilo da joj je dere zadnjicu.</span></p>

  <p class="MsoNormal"><span class="calibre1" xml:lang="SR">"Henri! Bože! Prestani!" Henri se najzad uspravio i duboko,</span></p>

  <p class="MsoNormal"><span class="calibre1" xml:lang="SR">drhtavo udahnuo vazduh.</span></p>

  <p class="MsoNormal"><span class="calibre1" xml:lang="SR">"Sada je u redu."</span></p>

  <p class="MsoNormal"><span class="calibre1" xml:lang="SR">Lojs se mučila da se pomeri. Osećala je kako joj otvorene posekotine krvare. Uspela je da sa mukom ustane. Nije bila u stanju da govori. Samo je užasnuto zurila u svog muža.</span></p>

  <p class="MsoNormal"><span class="calibre1" xml:lang="SR">"Seks je grešan. Moramo se boriti protiv iskušenja."</span></p>

  <p class="MsoNormal"><span class="calibre1" xml:lang="SR">Odmahnula je glavom, još uvek ne mogući da progovori, još uvek ne verujući u ono što se upravo dogodilo.</span></p>

  <p class="MsoNormal"><span class="calibre1" xml:lang="SR">"Seti se Adama i Eve, početka propasti ljudskog roda", nastavio je on.</span></p>

  <p class="MsoNormal"><span class="calibre1" xml:lang="SR">Lojs poče da jeca, krupnim, zacenjujućim jecajima.</span></p>

  <p class="MsoNormal"><span class="calibre1" xml:lang="SR">"U redu je sad." Zagrlio je Lojs. „U redu je. Volim te."</span></p>

  <p class="MsoNormal"><span class="calibre1" xml:lang="SR">Lojs je nesigurno rekla:</span></p>

  <p class="MsoNormal"><span class="calibre1" xml:lang="SR">"I ja tebe volim, ali..."</span></p>

  <p class="MsoNormal"><span class="calibre1" xml:lang="SR">"Ne brini. Pobedili smo ga."</span></p>

  <p class="MsoNormal"><i class="calibre17"><span class="calibre1" xml:lang="SR">Znači, ovo je i poslednji put,</span></i> <span class="calibre1" xml:lang="SR">pomislila je Lojs. <i class="calibre13">To verovatno ima veze sa tom što mu je sveštenik otac. Hvala bogu da je gotovo.</i></span></p>

  <p class="MsoNormal"><span class="calibre1" xml:lang="SR">Henri ju je držao uz sebe.</span></p>

  <p class="MsoNormal"><span class="calibre1" xml:lang="SR">"Mnogo te volim. Hajde da izađemo na večeru."</span></p>

  <p class="MsoNormal"><span class="calibre1" xml:lang="SR">U restoranu. Lojs je jedva sedela. Osećala je užasan bol, ali bilo joj je neprijatno da zatraži jastuče.</span></p>

  <p class="MsoNormal"><span class="calibre1" xml:lang="SR">"Ja ću naručiti", rekao je Henri. Zatražio je salatu za sebe i ogroman obrok za Lojs. "Moraš da čuvaš snagu, najdraža."</span></p>

  <p class="MsoNormal"><span class="calibre1" xml:lang="SR">Za vreme obroka, Lojs je razmišljala o onome što se upravo desilo. Henri je bio najdraži čovek koga je ikada upoznala. Bila je zapanjena njegovim... fetišem? U svakom slučaju, završeno je. Mogla je početi da razmišlja kako će se ostatak života posvetiti brizi o tom čoveku i predavanju njegovoj brizi.</span></p>

  <p class="MsoNormal"><span class="calibre1" xml:lang="SR">Kada su završili sa glavnim jelom, Henri je naručio dupli desert za Lojs i rekao:</span></p>

  <p class="MsoNormal"><span class="calibre1" xml:lang="SR">"Volim veliku ženu." Ona se osmehnula.</span></p>

  <p class="MsoNormal"><span class="calibre1" xml:lang="SR">"Drago mi je da ti odgovaram."</span></p>

  <p class="MsoNormal"><span class="calibre1" xml:lang="SR">Pošto su večerali, Henri je rekao:</span></p>

  <p class="MsoNormal"><span class="calibre1" xml:lang="SR">"Hoćemo li da se vratimo u sobu?"</span></p>

  <p class="MsoNormal"><span class="calibre1" xml:lang="SR">"Važi."</span></p>

  <p class="MsoNormal"><span class="calibre1" xml:lang="SR">U sobi su opet poskidali odeću i, kada ju je Henri uzeo u ruke, njen bol kao da je nestao. Vodio je ljubav slatko i nežno, i bio još draži nego pre. Lojs je zagrlila muža i kazala:</span></p>

  <p class="MsoNormal"><span class="calibre1" xml:lang="SR">"Bilo je divno."</span></p>

  <p class="MsoNormal"><span class="calibre1" xml:lang="SR">"Da", klimnuo je glavom. "Sad treba da se iskupimo za puteni greh. Klekni."</span></p>

  <p class="MsoNormal"><span class="calibre1" xml:lang="SR">***</span></p>

  <p class="MsoNormal"><span class="calibre1" xml:lang="SR">U gluvo doba noći, dok je Henri spavao, Lojs je tiho spakovala svoj prtljag i pobegla. Odletela je u Vankuver i nazvala Garija. Našli su se na ručku i ona mu je ispričala šta se desilo.</span></p>

  <p class="MsoNormal"><span class="calibre1" xml:lang="SR">"Tražiću razvod", rekla je Lojs, "ali moram da odem iz grada."</span></p>

  <p class="MsoNormal"><span class="calibre1" xml:lang="SR">Gari je razmišljao jedan trenutak.</span></p>

  <p class="MsoNormal"><span class="calibre1" xml:lang="SR">"Seko, imam jednog drugara, koji ima agenciju za osiguranje. U Denveru je, skoro dve i po hiljade kilometara odavde."</span></p>

  <p class="MsoNormal"><span class="calibre1" xml:lang="SR">"To bi bilo savršeno."</span></p>

  <p class="MsoNormal"><span class="calibre1" xml:lang="SR">Gari je kazao:</span></p>

  <p class="MsoNormal"><span class="calibre1" xml:lang="SR">"Razgovaraću sa njim."</span></p>

  <p class="MsoNormal"><span class="calibre1" xml:lang="SR">Dve nedelje kasnije, Lojs je radila u agenciji za osiguranje. Gari je ostao u stalnom kontaktu sa njom. Ona je kupila mali, šarmantan bugalov sa pogledom na Stenovite planine u daljini, a brat joj je povremeno dolazio u posetu. Proveli su neke divne vikende zajedno, skijajući se, pecajući ili prosto sedeći na kauču i razgovarajući.</span></p>

  <p class="MsoNormal"><span class="calibre1" xml:lang="SR">"Ponosam sam na tebe, seko", uvek joj je govorio, a i Lojs je bila isto tako ponosna na Garijeve uspehe. On je postao doktor i naučnik, radio za jednu međunarodnu korporaciju i bavio se letenjem iz hobija.</span></p>

  <p class="MsoNormal"><span class="calibre1" xml:lang="SR">Dok je razmišljala o Gariju, Lojs ču kucanje na vratima. Ona pogleda kroz prozor, da vidi ko je to, i poznade ga. Tom Hjubner. Bio je to visoki pilot čartera, traljavog izgleda, Garijev drugar. Lojs otvori vrata i Hjubner uđe.</span></p>

  <p class="MsoNormal"><span class="calibre1" xml:lang="SR">"Ćao, Tome."</span></p>

  <p class="MsoNormal"><span class="calibre1" xml:lang="SR">"Zdravo, Lojs."</span></p>

  <p class="MsoNormal"><span class="calibre1" xml:lang="SR">"Gari još nije stigao. Mislim da sam čula njegov avion skoro. Trebalo bi da stigne svakog trenutka. Hoćeš li da ga sačekaš ili..." Tom je zurio u nju.</span></p>

  <p class="MsoNormal"><span class="calibre1" xml:lang="SR">"Ti nisi gledala vesti?" Lojs odmahnu glavom.</span></p>

  <p class="MsoNormal"><span class="calibre1" xml:lang="SR">"Ne. Šta se dešava? Nadam se da se nećemo upetljati u još neki rat i..."</span></p>

  <p class="MsoNormal"><span class="calibre1" xml:lang="SR">"Lojs, bojim se da imam loše vesti. Stvarno loše." Glas mu je bio napet. "U vezi sa Garijem."</span></p>

  <p class="MsoNormal"><span class="calibre1" xml:lang="SR">Ona se ukoči.</span></p>

  <p class="MsoNormal"><span class="calibre1" xml:lang="SR">"Šta u vezi s njim?"</span></p>

  <p class="MsoNormal"><span class="calibre1" xml:lang="SR">"Poginuo je dok je leteo ovamo, da te vidi." Gledao je kako nestaje sjaj iz njenih očiju. "Žao mi je. Znam koliko ste se voleli."</span></p>

  <p class="MsoNormal"><span class="calibre1" xml:lang="SR">Lojs pokuša da progovori, ali počela je da uzdiše, gubeći vazduh. "Kako... kako... kako...?"</span></p>

  <p class="MsoNormal"><span class="calibre1" xml:lang="SR">Tom Hjubner je uhvati za ruku i povede do kauča. Lojs sede i nekoliko puta duboko udahnu vazduh.</span></p>

  <p class="MsoNormal"><span class="calibre1" xml:lang="SR">"Šta... šta se desilo?"</span></p>

  <p class="MsoNormal"><span class="calibre1" xml:lang="SR">"Garijev avion je udario u planinu nekoliko kilometara od Denvera."</span></p>

  <p class="MsoNormal"><span class="calibre1" xml:lang="SR">Lojs oseti da gubi svest.</span></p>

  <p class="MsoNormal"><span class="calibre1" xml:lang="SR">"Tome, htela bih da budem sama." '</span></p>

  <p class="MsoNormal"><span class="calibre1" xml:lang="SR">On ju je zabrinuto gledao.</span></p>

  <p class="MsoNormal"><span class="calibre1" xml:lang="SR">"Jesi li sigurna, Lojs? Mogu da ostanem i..."</span></p>

  <p class="MsoNormal"><span class="calibre1" xml:lang="SR">"Hvala ti, ali molim te, idi."</span></p>

  <p class="MsoNormal"><span class="calibre1" xml:lang="SR">Tom Hjubner je stajao neodlučno, pa klimnu glavom.</span></p>

  <p class="MsoNormal"><span class="calibre1" xml:lang="SR">"Imaš moj broj. Javi se ako ti budem potreban."</span></p>

  <p class="MsoNormal"><span class="calibre1" xml:lang="SR">Lojs nije čula kada je otišao. Sedela je tu, u stanju šoka. Kao da je ona sama umrla. U mislima, na trenutke poče da se vraća u njihovo detinjstvo. Gari ju je uvek štitio, tukao se sa dečacima koji su je zadirkivali i, kako su odrastali, pratio je na utakmice bezbola, u biskope i na žureve. Poslednji put su se sastali nedelju dana ranije, i ona se seti prizora koji se poput zamagljenog filma odvijao pred njenim očima.</span></p>

  <p class="MsoNormal"><span class="calibre1" xml:lang="SR">Oboje su sedeli za stolom u dnevnoj sobi.</span></p>

  <p class="MsoNormal"><span class="calibre1" xml:lang="SR">"Gari, ti ne jedeš."</span></p>

  <p class="MsoNormal"><span class="calibre1" xml:lang="SR">"Ukusno je, seko. Samo nisam baš gladan."</span></p>

  <p class="MsoNormal"><span class="calibre1" xml:lang="SR">Gledala ga je jedan trenutak.</span></p>

  <p class="MsoNormal"><span class="calibre1" xml:lang="SR">"Hoćeš li da razgovaramo o nečemu?"</span></p>

  <p class="MsoNormal"><span class="calibre1" xml:lang="SR">"Ti to uvek znaš, je li?"</span></p>

  <p class="MsoNormal"><span class="calibre1" xml:lang="SR">"To je nešto u vezi s tvojim poslom?"</span></p>

  <p class="MsoNormal"><span class="calibre1" xml:lang="SR">"Jeste." Odgurnuo je tanjir. "Mislim da mi je život u opasnosti."</span></p>

  <p class="MsoNormal"><span class="calibre1" xml:lang="SR">Lojs ga pogleda iznenađeno.</span></p>

  <p class="MsoNormal"><span class="calibre1" xml:lang="SR">"Šta?"</span></p>

  <p class="MsoNormal"><span class="calibre1" xml:lang="SR">"Seko, samo pet-šest ljudi na svetu zna šta se dešava. U ponedeljak ću opet doleteti ovde, da prenoćim. U utorak ujutru idem u Vašington."</span></p>

  <p class="MsoNormal"><span class="calibre1" xml:lang="SR">Lojs je bila zbunjena.</span></p>

  <p class="MsoNormal"><span class="calibre1" xml:lang="SR">"Zašto u Vašington?"</span></p>

  <p class="MsoNormal"><span class="calibre1" xml:lang="SR">"Da im kažem za Primu."</span></p>

  <p class="MsoNormal"><span class="calibre1" xml:lang="SR">Zatim joj je ispričao.</span></p>

  <p class="MsoNormal"><span class="calibre1" xml:lang="SR">Sada je Gari bio mrtav. <i class="calibre13">"Mislim da mi je život u opasnosti",</i> rekao je.</span></p>

  <p class="MsoNormal"><span class="calibre1" xml:lang="SR">Njen brat nije poginuo u nesreći.</span></p>

  <p class="MsoNormal"><span class="calibre1" xml:lang="SR">Ubijen je.</span></p>

  <p class="MsoNormal"><span class="calibre1" xml:lang="SR">Lojs pogleda na sat. Bilo je već kasno da bilo šta učini odmah, ali ujutru će obaviti jedan telefonski razgovor, kojim će se osvetiti za ubistvo svoga brata. Ona će dovršiti ono što je Gari isplanirao. Lojs se odjednom oseti iscrpljeno. Bilo joj je teško i da ustane sa kauča. Nije još večerala, ali i pomisao na izazivala joj je mučninu.</span></p>

  <p class="MsoNormal"><span class="calibre1" xml:lang="SR">Lojs pođe u spavaću sobu i stropošta se na krevet, preumorna da bi skinula odeću. Ležala je tako ošamućena, dok najzad nije zaspala.</span></p>

  <p class="MsoNormal"><span class="calibre1" xml:lang="SR">Lojs je sanjala da se ona i Gari nalaze u brzom vozu, u kome svi putnici puše. Bilo je sve toplije i od dima joj se kašljalo. Kašalj je probudi i ona otvori oči. U šoku pogleda oko sebe. Soba joj je bila u plamenu: vatra je lizala uz zavese, a soba se punila dimom. Lojs se diže iz kreveta, gušeći se. Pokušavajući da zadrži dah, otetura se u dnevnu sobu. I ova je bila sva u vatri i puna dima. Lojs napravi desetak koraka prema vratima, oseti kako je noge izdaju i pade na pod.</span></p>

  <p class="MsoNormal"><span class="calibre1" xml:lang="SR">Poslednje čega se Lojs Rejnolds sećala, bili su plamenovi koji gladno ližu prema njoj.</span></p>

  <p class="MsoNormal"></p>

  <p class="MsoNormal"></p>
</body>
</html>
