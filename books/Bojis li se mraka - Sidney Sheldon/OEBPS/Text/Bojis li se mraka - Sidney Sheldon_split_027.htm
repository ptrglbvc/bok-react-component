<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <meta content="Microsoft Word 12 (filtered)" name="Generator"/>
    <title>Непознато</title>
    <meta http-equiv="Content-Type" content="text/html; charset=utf-8"/>
  <link href="../../stylesheet.css" type="text/css" rel="stylesheet"/>
<link href="../../page_styles.css" type="text/css" rel="stylesheet"/>
</head>
  <body class="calibre">
  <h1 class="calibre8" id="calibre_pb_27"><span class="calibre11"><span class="calibre19" xml:lang="SR">PETNAESTO POGLAVLJE</span></span></h1>

  <p class="MsoNormal"><span class="calibre1" xml:lang="SR">Glavni štab Kingsli internejšenal grupa nalazio se u donjem delu Menhema, dve ulice od reke 1st. Građevina je zauzimala dva hektara zemljišta i sastojala se od četiri velike betonske zgrade, kao i dve male kuće za pomoćno osoblje; bila je ograđena i obezbeđena elektronski.</span></p>

  <p class="MsoNormal"><span class="calibre1" xml:lang="SR">U deset sati ujutru, detektivi Eri Grinberg i Robert Pregicer uđoše u hol glavne zgrade. Unutrašnjost je bila prostrana i suvremena, sa sofama i stolovima, i nekoliko stolica. Detektiv Grinberg pogleda niz časopisa na obližnjem stolu: <i class="calibre13">Virtuelna stvarnost, Nuklearni i radiološki terorizam, Svet robotike..</i>. On uze primerak <i class="calibre13">Vesti iz genetike</i> i okrenu se Pregiceru.</span></p>

  <p class="MsoNormal"><span class="calibre1" xml:lang="SR">"Zar ti ne dosadi da čitaš ovo dok čekaš kod zubara?"</span></p>

  <p class="MsoNormal"><span class="calibre1" xml:lang="SR">Pregicer se isceri.</span></p>

  <p class="MsoNormal"><span class="calibre1" xml:lang="SR">"Da."</span></p>

  <p class="MsoNormal"><span class="calibre1" xml:lang="SR">Detektivi priđoše i predstaviše se službenici za prijemnim pultom.</span></p>

  <p class="MsoNormal"><span class="calibre1" xml:lang="SR">"Imamo zakazano kod gospodina Tanera Kingslija."</span></p>

  <p class="MsoNormal"><span class="calibre1" xml:lang="SR">"On vas očekuje. Pozvaću nekoga da vas otprati do njegove kancelarije." Ona dade obojici značke KIG-a. "Molim vas, vratite ih na odlasku."</span></p>

  <p class="MsoNormal"><span class="calibre1" xml:lang="SR">"Naravno."</span></p>

  <p class="MsoNormal"><span class="calibre1" xml:lang="SR">Službenica pritisnu zvonce i trenutak kasnije pojavi se jedna privlačna mlada žena.</span></p>

  <p class="MsoNormal"><span class="calibre1" xml:lang="SR">"Ova gospoda imaju zakazano kod gospodina Tanera Kingslija."</span></p>

  <p class="MsoNormal"><span class="calibre1" xml:lang="SR">"Da. Ja sam Retra Tajler, pomoćnica gospodina Kingslija. Pođite sa mnom. molim vas."</span></p>

  <p class="MsoNormal"><span class="calibre1" xml:lang="SR">Detektivi pođoše niz dug i sterilan hodnik sa vratima kancelarija načičkanim sa obe strane. Na kraju hodnika nalazila se Tanerova kancelarija. U čekaonici ispred Tancrove kancelarije, za stolom je sedela njegova simpatična, mlada sekretarica Keti Ordonez.</span></p>

  <p class="MsoNormal"><span class="calibre1" xml:lang="SR">"Dobro jutro, gospodo. Možete odmah ući." Ona ustade i otvori im vrata.</span></p>

  <p class="MsoNormal"><span class="calibre1" xml:lang="SR">Ušavši unutra, detektivi stadoše i zagledaše se sa strahopoštovanjem. Velika kancelarija bila je puno tajanstvene elektronske opreme, a zvučno izolovani zidovi bili su obloženi tankim TV ekranima na kojima su se videli trenutni prizori iz raznih svetskih gradova. Na nekima od njih videle su se sale u kojima se održavaju sastanci, kancelarije i laboratorije, dok su drugi prikazivali sastanke u hotelskim apartmanima. Svaki od aparata je imao sopstveni zvučni sistem i, iako se zvuk jedva čuo, zvučalo je avetinjski slušati delove rečenica izgovaranih istovremeno, na desetak svetskih jezika.</span></p>

  <p class="MsoNormal"><span class="calibre1" xml:lang="SR">Na dnu slike svakog od ekrana stajali su natpisi koji identifikuju gradove: Milano... Johanesburg... Cirih... Madrid... Atina... Na suprotnom zidu nalazila se polica za knjige u osam nivoa, sa primercima u kožnom povezu.</span></p>

  <p class="MsoNormal"><span class="calibre1" xml:lang="SR">Taner Kingsli je sedeo za stolom od mahagonija sa konzolom od nekoliko raznobojnih dugmadi. Bio je u elegantnom, šivenom sivom odelu, sa svetloplavom košuljom i plavom, kariranom kravatom.</span></p>

  <p class="MsoNormal"><span class="calibre1" xml:lang="SR">Kada su detektivi ušli, Taner ustade,</span></p>

  <p class="MsoNormal"><span class="calibre1" xml:lang="SR">"Dobro jutro, gospodo."</span></p>

  <p class="MsoNormal"><span class="calibre1" xml:lang="SR">Eri Grinberg reče:</span></p>

  <p class="MsoNormal"><span class="calibre1" xml:lang="SR">"Dobro jutro. Mi..."</span></p>

  <p class="MsoNormal"><span class="calibre1" xml:lang="SR">"Da, znam ko ste. Detektivi Eri Grinberg i Robert Pregicer." Rukovaše se. "Sedite, molim vas."</span></p>

  <p class="MsoNormal"><span class="calibre1" xml:lang="SR">Detektivi sedoše. Pregicer se zagleda u slike koje su se brzo izmenjivale na nizu TV ekrana. On zadivljeno zaklima glavom.</span></p>

  <p class="MsoNormal"><span class="calibre1" xml:lang="SR">"Šta ti je naoredak! Ovo je..."</span></p>

  <p class="MsoNormal"><span class="calibre1" xml:lang="SR">Taner diže ruku.</span></p>

  <p class="MsoNormal"><span class="calibre1" xml:lang="SR">"Nije reč o današnjem stepenu razvoja, detektive. Ova tehnologija neće biti na tržištu još dve ili tri godine. Sa ovim ćemo moći da pratimo sastanke u desetak raznih zemalja istovremeno. Informacije koje se iznose u kancelarijama širom sveta, ovi računari automatski klasifikuju i snimaju."</span></p>

  <p class="MsoNormal"><span class="calibre1" xml:lang="SR">Pregicer reče:</span></p>

  <p class="MsoNormal"><span class="calibre1" xml:lang="SR">"Gospodine Kingsh, postavio bih vam jedno obično pitanje: šta jedan istraživački centar tačno radi?"</span></p>

  <p class="MsoNormal"><span class="calibre1" xml:lang="SR">"U suštini, rešavamo probleme. Iznalazimo rešenja problema koji mogu da iskrsnu. Neki centri se koncentrišu na samo jednu zonu, vojnu, ekonomsku ili političku. Radimo u nacionalnoj bczbednosti, komunikacijama, mikrobiologiji, pitanjima životne sredine... KIG funkciomšc kao samostalan analitičar i kritičar dugoročnih globalnih posledica, za razne vlade,"</span></p>

  <p class="MsoNormal"><span class="calibre1" xml:lang="SR">"Zanimljivo", reče Pregicer.</span></p>

  <p class="MsoNormal"><span class="calibre1" xml:lang="SR">"Osamdeset pet odsto našeg istraživačkog osoblja ima najviše diplome, a više od šezdeset pet odsto njih ima doktorat iz filozofije. Moj brat Endru je osnovao Kingsli internejšenal grup da bi pomogao nesvrstanim zemljama, tako da imamo mnoštvo započetih programa širom sveta."</span></p>

  <p class="MsoNormal"><span class="calibre1" xml:lang="SR">Na jednom od TV ekrana odjednom se začu grmljavina groma i bijesnu munja. Sva tojica se okrenuše da pogledaju.</span></p>

  <p class="MsoNormal"><span class="calibre1" xml:lang="SR">Detektiv Grmberg reče:</span></p>

  <p class="MsoNormal"><span class="calibre1" xml:lang="SR">"Čini mi se da sam čitao nešto o vašim eksperimentima sa vremenskim prilikama?"</span></p>

  <p class="MsoNormal"><span class="calibre1" xml:lang="SR">Taner se isceri.</span></p>

  <p class="MsoNormal"><span class="calibre1" xml:lang="SR">"Da. to je ovde poznato kao Kingslijeva ludorija. To je jedan od retkih promašaja KIG-a i od onih projekata od kojih sam najviše očekivao. Ali, zatvaramo ga."</span></p>

  <p class="MsoNormal"><span class="calibre1" xml:lang="SR">Pregicer upita:</span></p>

  <p class="MsoNormal"><span class="calibre1" xml:lang="SR">"Je li moguće kontrolisati vreme?"</span></p>

  <p class="MsoNormal"><span class="calibre1" xml:lang="SR">Taner odmahnu glavom.</span></p>

  <p class="MsoNormal"><span class="calibre1" xml:lang="SR">"Samo do izvesne mere. Mnogi su pokušavali. Nikola Tesla je još 1900. godine eksperimentisao sa vremenom. Otkrio je da jonizacija u atmosferi može biti izmenjena radio-talasima. Naša vlada je 1958. godine eksperimentisala ubacujući bakrene iglice u jonosferu. Deset godina kasnije, u projektu Popaj, naša vlada je pokušala da produži sezonu monsuna u Laosu i poveća količinu blata na Ho Ši Minovom drumu. Koristili su nukleinski agens sa srebro-jodidom. koga su generatori izbacivali u oblake, da bi izazvali kišu."</span></p>

  <p class="MsoNormal"><span class="calibre1" xml:lang="SR">"I je li delovalo?"</span></p>

  <p class="MsoNormal"><span class="calibre1" xml:lang="SR">"Jeste, ali samo lokalno. Ima više razloga zbog kojih niko nikada neće moći da kontroliše vreme. Jedan od problema je to što El Ninjo izaziva povećanje temperature na Pacifiku i tako remeti svetski ekološki sistem, dok La Ninja na Pacifiku izaziva smanjenje temperature, tako da njih dvoje skupa sasvim onemogućavaju bilo kakvo realno planiranje kontrole vremena. Oko osamdeset odsto površine južne polulopte čini okean, dok šezdeset odsto severne polulopte čini vodena površina, čineći drugu neuravnoteženost. Sem toga, vazdušna strujanja određuju put oluja, što se nikako ne može kontrolisati."</span></p>

  <p class="MsoNormal"><span class="calibre1" xml:lang="SR">Grinberg klimnu glavom, pa reče oklevajući:</span></p>

  <p class="MsoNormal"><span class="calibre1" xml:lang="SR">"Da li znate zašlo smo došli, gospodin Kingsli?"</span></p>

  <p class="MsoNormal"><span class="calibre1" xml:lang="SR">Taner se za trenutak zagleda u Grinberga.</span></p>

  <p class="MsoNormal"><span class="calibre1" xml:lang="SR">"Pretpostavljam da je to retoričko pitanje. Inače, smatrao bih ga uvredljivim. Kingslijeva međunarodna grupa je istraživački centar. četvoro mojih ljudi je umrlo ili nestalo pod misterioznim okolnostima u roku od dvadeset četiri sata. Mi smo već pokrenuli sopstvenu istragu. Imamo kancelarije u najvećim gradovima širom sveta, sa hiljadu osamsto zaposlenih, i jasno je da ja nisam u stanju da održavam kontakt sa svima njima. Ali do sada sam saznao da je dvoje mojih, ubijenih ljudi sigurno bilo upleteno u neke nezakonite aktivnosti. To su platili životima, ali uveravam vas da Kingslijeva međunarodna grupa zbog toga neće izgubiti ugled. Očekujem da će naši ljudi to rešiti vrlo brzo."</span></p>

  <p class="MsoNormal"><span class="calibre1" xml:lang="SR">Grinberg se umeša:</span></p>

  <p class="MsoNormal"><span class="calibre1" xml:lang="SR">"Gospodine Kingsli. ima tu još nešto. Saznali smo da je pre šest godina japanski naučnik po imenu Akiro počinio samoubistvo u Tokiju. Pre tri godine, švajcarska naučnica po imenu Madlen Smit načinila je samoubistvo u..."</span></p>

  <p class="MsoNormal"><span class="calibre1" xml:lang="SR">Taner ga prekide.</span></p>

  <p class="MsoNormal"><span class="calibre1" xml:lang="SR">"U Cirihu. To nisu bila samoubistva. Ubijeni su."</span></p>

  <p class="MsoNormal"><span class="calibre1" xml:lang="SR">Detektivi ga pogledaše iznenađeno. Pregicer upita:</span></p>

  <p class="MsoNormal"><span class="calibre1" xml:lang="SR">"Kako vi to znate?"</span></p>

  <p class="MsoNormal"><span class="calibre1" xml:lang="SR">Tanerov glas otvrdnu.</span></p>

  <p class="MsoNormal"><span class="calibre1" xml:lang="SR">"Ubijeni su zbog mene."</span></p>

  <p class="MsoNormal"><span class="calibre1" xml:lang="SR">"Kad kažete..."</span></p>

  <p class="MsoNormal"><span class="calibre1" xml:lang="SR">"Akiro Izo je bio sjajan naučnik. Radio je za japanski elektronički konglomerat pod imenom Prva tokijska industrijska grupa. Upoznao sam Iza u Tokiju, na jednoj međunarodnoj industrijskoj konvenciji. Slagali smo se. Pomislio sam da bi KIG mogao da mu stvori bolju atmosferu nego ta kompanija. Ponudio sam mu da radi ovde i prihvatio je. Ustvari, bio je vrlo uzbuđen zbog toga." Taner se trudio da zadrži mirnoću u glasu. "Dogovorili smo se da to zadržimo među nama dok ne bude mogao slobodno da napusti svoj posao, međutim on je to očito nekome ispričao, jer su i novine pisale o tome i..." Taner opet napravi dužu pauzu, pa nastavi: "Dan posle objavljivanja tog teksta, Izo je nađen mrtav u hotelskoj sobi."</span></p>

  <p class="MsoNormal"><span class="calibre1" xml:lang="SR">Robert Pregicer upita:</span></p>

  <p class="MsoNormal"><span class="calibre1" xml:lang="SR">"Gospodine Kingsli, da li bi njegova smrt mogla biti objašnjena na neki dragi način?"</span></p>

  <p class="MsoNormal"><span class="calibre1" xml:lang="SR">Taner odmahnu glavom.</span></p>

  <p class="MsoNormal"><span class="calibre1" xml:lang="SR">"Ne. Ne verujem da je počinio samoubistvo. Unajmio sam islednike i poslao ih sa nekim svojim ljudima u Japan, da pokušaju da otkriju šta se desilo. Nisu našli nikakav dokaz nameštaljke, pa sam pomislio da sam možda pogrešio i da se u Izovom životu dogodila neka tragedija o kojoj ništa ne znam."</span></p>

  <p class="MsoNormal"><span class="calibre1" xml:lang="SR">"Pa zašto ste sada tako sigurni da je ubijen?" zanimalo je Grinberga.</span></p>

  <p class="MsoNormal"><span class="calibre1" xml:lang="SR">"Kao što ste pomenuli, naučnica Madlen Smit je navodno pre tri godine počinila samoubistvo u Cirihu. Ali ne znate da je i ona htela da napusti ljude za koje je radila i da pređe u našu kompaniju."</span></p>

  <p class="MsoNormal"><span class="calibre1" xml:lang="SR">Grinberg se namršti.</span></p>

  <p class="MsoNormal"><span class="calibre1" xml:lang="SR">"Zbog čega mislite da su te dve smrti povezane?"</span></p>

  <p class="MsoNormal"><span class="calibre1" xml:lang="SR">Tanerovo lice je bilo kao od kamena.</span></p>

  <p class="MsoNormal"><span class="calibre1" xml:lang="SR">"Zbog toga što je i ona radila za kompaniju koja je ogranak Prve tokijske industrijske grupe."</span></p>

  <p class="MsoNormal"><span class="calibre1" xml:lang="SR">Nastade zapanjena tišina. Pregicer reče:</span></p>

  <p class="MsoNormal"><span class="calibre1" xml:lang="SR">"Nešto tu ne razumem. Zašto bi ubili svoju radnicu, koja bi im samo dala otkaz? Ako..."</span></p>

  <p class="MsoNormal"><span class="calibre1" xml:lang="SR">Madlen Smit nije bila samo radnica . Kao ni Izo. Bili su sjajni</span></p>

  <p class="MsoNormal"><span class="calibre1" xml:lang="SR">fizičari, pred kojima je bilo rešenje problema koji bi nezamislivo obogatio kompaniju. Zbog toga nisu želeli da bilo ko od njih pređe kod nas."</span></p>

  <p class="MsoNormal"><span class="calibre1" xml:lang="SR">"Da li je švajcarska policija istražila smrt Smitove?"</span></p>

  <p class="MsoNormal"><span class="calibre1" xml:lang="SR">"Jeste. Kao i mi. Ali ponavljam, ništa nismo mogli da dokažemo.</span></p>

  <p class="MsoNormal"><span class="calibre1" xml:lang="SR">Ustvari, još uvek radimo na svim tim slučajevima i očekujem da ćemo ih razrešiti. KIG ima jake veze širom sveta. Ako dođem do bilo kakve korisne informacije, rado ću vam je preneti. Nadam se da će to biti obostrano."</span></p>

  <p class="MsoNormal"><span class="calibre1" xml:lang="SR">Grinberg reče:</span></p>

  <p class="MsoNormal"><span class="calibre1" xml:lang="SR">"To je u redu."</span></p>

  <p class="MsoNormal"><span class="calibre1" xml:lang="SR">Zazvoni pozlaćeni telefon na Tanerovom stolu.</span></p>

  <p class="MsoNormal"><span class="calibre1" xml:lang="SR">"Izvinite." Priđe stolu i diže slušalicu. "Halo... Da... Istraga je vrlo zadovoljavajuća. Ustvari, upravo ovog trenutka dvojica detektiva su u mojoj kancelariji i slažu se da sarađuju sa nama." Pogleda Pregicera i Grinberga. "Tačno... Obaveštavaću vas o svim daljim novostima." Zatim spusti slušalicu.</span></p>

  <p class="MsoNormal"><span class="calibre1" xml:lang="SR">Grinberg ga upita:</span></p>

  <p class="MsoNormal"><span class="calibre1" xml:lang="SR">"Gospodine Kingsli, da li ovde radite nešto osetljivo?"</span></p>

  <p class="MsoNormal"><span class="calibre1" xml:lang="SR">"Mislite, radimo li nešto tako osetljivo, da bi zbog toga nekoliko ljudi bilo pobijeno? Detektive Grinberg, postoji više od stotinu sličnih istraživačkih centara širom sveta, a neki od njih rade na apsolutno istim problemima kao i mi. Ne pravimo mi ovde atomske bombe. Odgovor na vaše pitanje je: ne."</span></p>

  <p class="MsoNormal"><span class="calibre1" xml:lang="SR">Vrata se otvoriše i uđe Endru Kingsli sa gomilom papira. Nije mnogo ličio na brata. Crte njegovog lica kao da su bile ublažene. Imao je proređenu sedu kosu i izborano lice, i hodao pomalo zgrbljeno. Dok je Taner Kinasli pucao od žustrine i inteligencije, Endru Kingsli kao da je bio usporen i apatičan. Mucao je i kao da je sa mukom sastavljao rečenice.</span></p>

  <p class="MsoNormal"><span class="calibre1" xml:lang="SR">"Evo onih... znaš... beleški koje si tražio, Taneru. Izvini što ih nisam ranije... ranije završio."</span></p>

  <p class="MsoNormal"><span class="calibre1" xml:lang="SR">"Sve je u redu, Endru." Taner se okrenu detektivima. "Ovo je moj brat, Endru. Detektivi Grinberg i Pregicer." Endru ih nesigurno pogleda i trepnu. "Endru, hoćeš li da im ispričaš za svoju Nobelovu nagradu?" Endru ga pogleda, pa reče zamišljeno:</span></p>

  <p class="MsoNormal"><span class="calibre1" xml:lang="SR">"Da, Nobelova nagrada... Nobelova nagrada..."</span></p>

  <p class="MsoNormal"><span class="calibre1" xml:lang="SR">Gledali su kako se okreće i gegajući izlazi iz prostorije. Taner uzdahnu.</span></p>

  <p class="MsoNormal"><span class="calibre1" xml:lang="SR">"Kako rekoh, Endru je osnovao ovu kompaniju i bio zaista sjajan čovek. Pre sedam godina, za jedno od svojih otkrića dobio je Nobelovu nagradu. Nažalost, jedan od njegovih eksperimenata je pošao naopako i... promenio ga."</span></p>

  <p class="MsoNormal"><span class="calibre1" xml:lang="SR">Zvučao je gorko.</span></p>

  <p class="MsoNormal"><span class="calibre1" xml:lang="SR">"Mora da je bio izvanredan čovek."</span></p>

  <p class="MsoNormal"><span class="calibre1" xml:lang="SR">"Nemate pojma."</span></p>

  <p class="MsoNormal"><span class="calibre1" xml:lang="SR">Eri Grinberg ustade i pruži mu ruku.</span></p>

  <p class="MsoNormal"><span class="calibre1" xml:lang="SR">"Pa, nećemo vas više zadržavati, gospodine Kingsli. Bićemo u kontaktu."</span></p>

  <p class="MsoNormal"><span class="calibre1" xml:lang="SR">"Gospodo..." Tanerov glas bio je čeličan. "Hajde da rešimo ove zločine, brzo."</span></p>

  <p class="MsoNormal"></p>

  <p class="MsoNormal"></p>
</body>
</html>
