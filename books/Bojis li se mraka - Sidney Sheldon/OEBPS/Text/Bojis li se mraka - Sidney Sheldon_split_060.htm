<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <meta content="Microsoft Word 12 (filtered)" name="Generator"/>
    <title>Непознато</title>
    <meta http-equiv="Content-Type" content="text/html; charset=utf-8"/>
  <link href="../../stylesheet.css" type="text/css" rel="stylesheet"/>
<link href="../../page_styles.css" type="text/css" rel="stylesheet"/>
</head>
  <body class="calibre">
  <h1 class="calibre8" id="calibre_pb_60"><span class="calibre11"><span class="calibre19" xml:lang="SR">ČETRDESETO POGLAVLJE</span></span></h1>

  <p class="MsoNormal"><span class="calibre1" xml:lang="SR">Keli i Dijana siđoše u glavno predvorje bolnice. Dijana reče:</span></p>

  <p class="MsoNormal"><span class="calibre1" xml:lang="SR">"Eto zašto su Ričard i Mark išli u Vašington, da vide senatorku van Luven."</span></p>

  <p class="MsoNormal"><span class="calibre1" xml:lang="SR">"Kako bismo mi mogle da dođemo do nje?"</span></p>

  <p class="MsoNormal"><span class="calibre1" xml:lang="SR">"Jednostavno." Dijana izvadi mobilni telefon.</span></p>

  <p class="MsoNormal"><span class="calibre1" xml:lang="SR">Keli diže ruku da je zaustavi.</span></p>

  <p class="MsoNormal"><span class="calibre1" xml:lang="SR">"Ne. Hajdemo u govornicu."</span></p>

  <p class="MsoNormal"><span class="calibre1" xml:lang="SR">Na Informacijama dobiše broj u zgradi sa senatorskim kancelarijama i Dijana ga nazva.</span></p>

  <p class="MsoNormal"><span class="calibre1" xml:lang="SR">"Kancelarija senatorke van Luven."</span></p>

  <p class="MsoNormal"><span class="calibre1" xml:lang="SR">"Mogu li da razgovaram sa senatorkom, molim vas?"</span></p>

  <p class="MsoNormal"><span class="calibre1" xml:lang="SR">"Mogu li znati ko zove?"</span></p>

  <p class="MsoNormal"><span class="calibre1" xml:lang="SR">Dijana reče:</span></p>

  <p class="MsoNormal"><span class="calibre1" xml:lang="SR">"Zovem privatno."</span></p>

  <p class="MsoNormal"><span class="calibre1" xml:lang="SR">"Vaše ime, molim vas?"</span></p>

  <p class="MsoNormal"><span class="calibre1" xml:lang="SR">"Ne mogu. Samo joj kažite da je veoma važno."</span></p>

  <p class="MsoNormal"><span class="calibre1" xml:lang="SR">"Žao mi je, ne mogu to da učinim."</span></p>

  <p class="MsoNormal"><span class="calibre1" xml:lang="SR">Veza se prekide. Dijana se okrenu Keli.</span></p>

  <p class="MsoNormal"><span class="calibre1" xml:lang="SR">"Ne možemo da koristimo svoja imena." Dijana opet nazva isti broj.</span></p>

  <p class="MsoNormal"><span class="calibre1" xml:lang="SR">"Kancelarija senatorke van Luven."</span></p>

  <p class="MsoNormal"><span class="calibre1" xml:lang="SR">"Molim vas, nemojte prekinuti vezu. Znam da samo radite svoj</span></p>

  <p class="MsoNormal"><span class="calibre1" xml:lang="SR">posao, ali u pitanju je stvar života i smrti. Zovem sa uličnog telefona, daću vam broj. Molim vas, neka me senatorka nazove." Ona reče</span></p>

  <p class="MsoNormal"><span class="calibre1" xml:lang="SR">sekretarici broj i ču kako je ova zalupila slušalicu.</span></p>

  <p class="MsoNormal"><span class="calibre1" xml:lang="SR">Keli upita.</span></p>

  <p class="MsoNormal"><span class="calibre1" xml:lang="SR">"Šta čemo sad?"</span></p>

  <p class="MsoNormal"><span class="calibre1" xml:lang="SR">"Čekaćemo."</span></p>

  <p class="MsoNormal"><span class="calibre1" xml:lang="SR">Čekale su dva sata i Dijana naposletku reče:</span></p>

  <p class="MsoNormal"><span class="calibre1" xml:lang="SR">"Ovo nije upalilo. Hajde da..."</span></p>

  <p class="MsoNormal"><span class="calibre1" xml:lang="SR">Telefon zazvoni. Dijana udahnu duboko i hitro diže slušalicu.</span></p>

  <p class="MsoNormal"><span class="calibre1" xml:lang="SR">"Halo?"</span></p>

  <p class="MsoNormal"><span class="calibre1" xml:lang="SR">Nervozan ženski glas reče:</span></p>

  <p class="MsoNormal"><span class="calibre1" xml:lang="SR">"Ovde senatorka van Luven. Ko je to."</span></p>

  <p class="MsoNormal"><span class="calibre1" xml:lang="SR">Dijana okrenu slušalicu i prema Keli, da bi obe čule šta senatorka govori. Dijana je zbog ophrvanosti emocijama jedva govorila.</span></p>

  <p class="MsoNormal"><span class="calibre1" xml:lang="SR">"Senatorko, ovde Dijana Stivens. Pored mene je Keli Haris. Da li znate ko smo mi?"</span></p>

  <p class="MsoNormal"><span class="calibre1" xml:lang="SR">"Ne, ne znam, i bojim se da..."</span></p>

  <p class="MsoNormal"><span class="calibre1" xml:lang="SR">"Naši muževi su ubijeni na putu da se sretnu sa vama."</span></p>

  <p class="MsoNormal"><span class="calibre1" xml:lang="SR">Senatorka dahnu.</span></p>

  <p class="MsoNormal"><span class="calibre1" xml:lang="SR">"Oh, bože moj. Ričard Stivens i Mark Haris."</span></p>

  <p class="MsoNormal"><span class="calibre1" xml:lang="SR">"Da."</span></p>

  <p class="MsoNormal"><span class="calibre1" xml:lang="SR">"Vaši supruzi su zakazali sastanak sa mnom, ali mojoj sekretarici je kasnije rečeno da su promenili planove. Zatim su - poginuli."</span></p>

  <p class="MsoNormal"><span class="calibre1" xml:lang="SR">"Taj poziv nije došao od njih, senatorko", reče Dijana. "Oni su ubijeni da se ne bi videli sa vama."</span></p>

  <p class="MsoNormal"><span class="calibre1" xml:lang="SR">"Šta?" Zvučala je šokirano. "Zašto bi neko..."</span></p>

  <p class="MsoNormal"><span class="calibre1" xml:lang="SR">"Ubijeni su da ne bi razgovarali sa vama. Keli i ja hoćemo da dođemo u Vašington, da razgovaramo sa vama o onome što su naši muževi pokušali da vam kažu."</span></p>

  <p class="MsoNormal"><span class="calibre1" xml:lang="SR">Nastade kratka pauza.</span></p>

  <p class="MsoNormal"><span class="calibre1" xml:lang="SR">"Videću se sa vama, ali ne u mojoj kancelariji. Suviše je otvoreno. Ako je to što kažete tačno, moglo bi biti opasno. Ja imam kuću u Sauthemptonu, na Long Ajlendu. Tamo možemo da se vidimo. Odakle zovete?"</span></p>

  <p class="MsoNormal"><span class="calibre1" xml:lang="SR">"Iz Denvera."</span></p>

  <p class="MsoNormal"><span class="calibre1" xml:lang="SR">"Samo trenutak." Tri minuta kasnije, senatorka se vrati na vezu. "Sledeći let iz Denvera za Njujork je noćni. To je stalna, zajednička linija za Lagvardiju. Kreće u 12.25 ujutru i stiže u Njujork u 6.09 ujutru. Ako u tom avionu ne bude mesta, ima jedan..."</span></p>

  <p class="MsoNormal"><span class="calibre1" xml:lang="SR">"Bićemo u tom avionu."</span></p>

  <p class="MsoNormal"><span class="calibre1" xml:lang="SR">Keli je iznenađeno pogleda.</span></p>

  <p class="MsoNormal"><span class="calibre1" xml:lang="SR">"Dijana, šta ako ne uspemo?"</span></p>

  <p class="MsoNormal"><span class="calibre1" xml:lang="SR">Dijana samouvereno diže ruku.</span></p>

  <p class="MsoNormal"><span class="calibre1" xml:lang="SR">"Bićemo u njemu."</span></p>

  <p class="MsoNormal"><span class="calibre1" xml:lang="SR">"Kada stignete na aerodrom, čekaće vas linkoln limuzina sa vozačem. Idite pravo do kola. Vozač je azijat. Zove se Kunio. On će vas odvesti mojoj kući, tamo ću vas ja čekati."</span></p>

  <p class="MsoNormal"><span class="calibre1" xml:lang="SR">"Hvala vam, senatorko."</span></p>

  <p class="MsoNormal"><span class="calibre1" xml:lang="SR">Dijana spusti slušalicu i duboko uzdahnu; zatim pogleda Keli.</span></p>

  <p class="MsoNormal"><span class="calibre1" xml:lang="SR">"Sve smo organizovali."</span></p>

  <p class="MsoNormal"><span class="calibre1" xml:lang="SR">Keli reče:</span></p>

  <p class="MsoNormal"><span class="calibre1" xml:lang="SR">"Kako znaš da ćemo stići na taj let?"</span></p>

  <p class="MsoNormal"><span class="calibre1" xml:lang="SR">"Imam plan."</span></p>

  <p class="MsoNormal"><span class="calibre1" xml:lang="SR">***</span></p>

  <p class="MsoNormal"><span class="calibre1" xml:lang="SR">Hotelski službenik ini je obezbedio iznajmljena kola, i Dijana i Keli su četrdeset pet minuta kasnije bile na putu prema aerodromu. Keli reče:</span></p>

  <p class="MsoNormal"><span class="calibre1" xml:lang="SR">"Ne znam jesam li više uzbuđena ili uplašena."</span></p>

  <p class="MsoNormal"><span class="calibre1" xml:lang="SR">"Mislim da više nemamo zbog čega da se plašimo."</span></p>

  <p class="MsoNormal"><span class="calibre1" xml:lang="SR">"Izgleda da su mnogi pokušali da se sretnu sa senatorkom, ali niko to nije uspeo, Dijana. Svi su prethodno ubijeni."</span></p>

  <p class="MsoNormal"><span class="calibre1" xml:lang="SR">"Onda ćemo mi prve uspeti."</span></p>

  <p class="MsoNormal"><span class="calibre1" xml:lang="SR">Keli reče:</span></p>

  <p class="MsoNormal"><span class="calibre1" xml:lang="SR">"Volela bih da smo..."</span></p>

  <p class="MsoNormal"><span class="calibre1" xml:lang="SR">"Znam. Oružje. Ti si to rekla. Mi imamo mozak."</span></p>

  <p class="MsoNormal"><span class="calibre1" xml:lang="SR">"Da, ali volela bih da imamo oružje."</span></p>

  <p class="MsoNormal"><span class="calibre1" xml:lang="SR">Keli pogleda kroz prozor kola.</span></p>

  <p class="MsoNormal"><span class="calibre1" xml:lang="SR">"Zaustavi." Dijana skrenu i stade uz ivičnjak.</span></p>

  <p class="MsoNormal"><span class="calibre1" xml:lang="SR">"Šta je bilo?"</span></p>

  <p class="MsoNormal"><span class="calibre1" xml:lang="SR">"Moram nešto da uradim."</span></p>

  <p class="MsoNormal"><span class="calibre1" xml:lang="SR">Zaustavile su se ispred frizerskog salona. Keli otvori vrata kola.</span></p>

  <p class="MsoNormal"><span class="calibre1" xml:lang="SR">Dijana upita:</span></p>

  <p class="MsoNormal"><span class="calibre1" xml:lang="SR">"Gde ćeš?"</span></p>

  <p class="MsoNormal"><span class="calibre1" xml:lang="SR">"Idem po novu frizuru."</span></p>

  <p class="MsoNormal"><span class="calibre1" xml:lang="SR">Dijana reče:</span></p>

  <p class="MsoNormal"><span class="calibre1" xml:lang="SR">"Šališ se."</span></p>

  <p class="MsoNormal"><span class="calibre1" xml:lang="SR">"Ne, ne šalim se."</span></p>

  <p class="MsoNormal"><span class="calibre1" xml:lang="SR">"Sad ćeš da praviš novu frizuru? Keli, žurimo na aerodrom, da uhvatimo avion, i nemamo vremena za..."</span></p>

  <p class="MsoNormal"><span class="calibre1" xml:lang="SR">"Dijana, nikad se ne zna šta će se dogoditi. A ako ću umreti, hoću da budem lepa."</span></p>

  <p class="MsoNormal"><span class="calibre1" xml:lang="SR">Dijana je ostala da sedi bez reči, a Keli ušla u salon. Dvadeset minuta kasnije, Keli izađe. Nosila je raskošnu, crnu periku, pozadi visoko podignute bujne kose.</span></p>

  <p class="MsoNormal"><span class="calibre1" xml:lang="SR">"Spremna sam", reče Keli. "Hajde da ih razbijemo."</span></p>

  <p class="MsoNormal"></p>

  <p class="MsoNormal"></p>
</body>
</html>
