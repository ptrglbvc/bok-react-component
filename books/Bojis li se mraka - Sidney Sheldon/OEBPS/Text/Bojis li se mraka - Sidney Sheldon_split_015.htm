<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <meta content="Microsoft Word 12 (filtered)" name="Generator"/>
    <title>Непознато</title>
    <meta http-equiv="Content-Type" content="text/html; charset=utf-8"/>
  <link href="../../stylesheet.css" type="text/css" rel="stylesheet"/>
<link href="../../page_styles.css" type="text/css" rel="stylesheet"/>
</head>
  <body class="calibre">
  <h1 class="calibre8" id="calibre_pb_15"><span class="calibre11"><span class="calibre19" xml:lang="SR">OSMO POGLAVLJE</span></span></h1>

  <p class="MsoNormal"><span class="calibre1" xml:lang="SR">Kada je Keli napunila deset godina, Etel ju je zaposlila kao pomoćnicu u pansionu. Keli je ustajala svakog jutra u pet sati, čistila toalete, ribala kuhinjski pod i pomagala u spremanju doručka za stanare. Posle škole prala je veš, čistila, brisala prašinu i pomagala oko večere. Život joj je postao grozna i monotona svakodnevica.</span></p>

  <p class="MsoNormal"><span class="calibre1" xml:lang="SR">Volela je da pomaže majci, nadajući se da će čuti neku rcč pohvale. Nju nikada nije čula. Njena majka je bila prezauzeta stanarima, da bi obratila pažnju na svoju kćerku.</span></p>

  <p class="MsoNormal"><span class="calibre1" xml:lang="SR">Još dok je Keli bila vrlo mala, jedan fini stanar pročitao joj je priču Alisa u zemlji čuda, i ona je bila očarana načinom na koji je Alisa pobegla u onu čarobnu zečju rupu. <i class="calibre13">To je i meni potrebno</i>, pomislila je Keli, <i class="calibre13">način da pobegnem. Ne mogu provesti ostatak života ribajući toalete, čisteći pod i pospremajući nered koji su pravili traljavi stranci.</i></span></p>

  <p class="MsoNormal"><span class="calibre1" xml:lang="SR">I Keli je jednog dana našla svoju čarobnu zečju rupu. Bila je to njena mašta, koja je mogla da je odnese kud god poželi. Zamislila je ceo</span></p>

  <p class="MsoNormal"><span class="calibre1" xml:lang="SR">svoj život...</span></p>

  <p class="MsoNormal"><span class="calibre1" xml:lang="SR">Imala je oca, a i on i majka su bili iste boje. Nikada se nisu ljutili, ni vikali na nju. Živeli su zajedno u lepoj kući. Njena majka i otac su je voleli. Majka i otac su je voleli. Majka i otac su je voleli...</span></p>

  <p class="MsoNormal"><span class="calibre1" xml:lang="SR">Kada je Keli imala četrnaest godina, majka se udala za jednog od stanara, konobara po imenu Den Berki, nabusitog sredovečnog čoveka, koji je prema svemu imao negativan stav. Keli nije mogla da učini ništa, čime bi on bio zadovoljan.</span></p>

  <p class="MsoNormal"><span class="calibre1" xml:lang="SR">"Večera je loša..."</span></p>

  <p class="MsoNormal"><span class="calibre1" xml:lang="SR">"Ta haljina ti ne stoji zbog boje..."</span></p>

  <p class="MsoNormal"><span class="calibre1" xml:lang="SR">"Roletna u spavaćoj sobi je još uvek pokvarena. Rekao sam ti da je popraviš..."</span></p>

  <p class="MsoNormal"><span class="calibre1" xml:lang="SR">"Nisi završila čišćenje kupatila..."</span></p>

  <p class="MsoNormal"><span class="calibre1" xml:lang="SR">Kelin očuh imao je problem sa pićem. Zid između Keline sobice i sobe njene majke i očuha bio je tanak, pa je ona noću uvek čula udarce i vrisku. Ujutru bi Etel izlazila jako našminkana, ali nije uspevala da prekrije modrice i masnice na licu. Keli je osećala da propadaju.</span></p>

  <p class="MsoNormal"><i class="calibre17"><span class="calibre1" xml:lang="SR">Trebalo bi da se izvučemo odavde</span></i><span class="calibre1" xml:lang="SR">, mislila je. <i class="calibre13">Majka i ja volimo jedna drugu.</i></span></p>

  <p class="MsoNormal"><span class="calibre1" xml:lang="SR">Jedne noći, dok je bila u polusnu, Keli je čula glasove iz susedne sobe.</span></p>

  <p class="MsoNormal"><span class="calibre1" xml:lang="SR">"Zašto se nisi otarasila tog deteta pre nego što se rodilo?"</span></p>

  <p class="MsoNormal"><span class="calibre1" xml:lang="SR">"Pokušala sam, Dene. Nisam uspela."</span></p>

  <p class="MsoNormal"><span class="calibre1" xml:lang="SR">Keli se osećala kao da su je šutnuli u stomak. Njena majka je je želela. Niko je nije želeo.</span></p>

  <p class="MsoNormal"><span class="calibre1" xml:lang="SR">Keli je našla još jedan izlaz iz svakodnevnog užasa: svet knjiga. Postala je nezasita čitateljka i sve slobodno vrcme provodila u biblioteci.</span></p>

  <p class="MsoNormal"><span class="calibre1" xml:lang="SR">Na kraju nedelje nikada nije ostajalo novca za Keli, pa je ona počela da čuva tuđu decu, zavideći srećnim porodicama.</span></p>

  <p class="MsoNormal"><span class="calibre1" xml:lang="SR">U sedamnaestoj godini, razvila se u lepoticu kakva je nekada bila njena majka. Dečaci u školi su je pozivali na sastanak. Ona je osećala gađenje. Sve ih je odbijala. Subotom, kada nije bilo škole i kada bi završila kućne poslove. Keli je žurila u biblioteku i provodila popodneva u čitanju.</span></p>

  <p class="MsoNormal"><span class="calibre1" xml:lang="SR">Bibliotekarka, gospođa Liza Mari Hjuston, bila je inteligentna i saosećajna žena, tiha i ljubazna, koja se odevala skromno, u skladu sa svojom ličnošću. Primetivši da Keli često dolazi u biblioteku, zainteresovala se. Jednog dana joj je rekla:</span></p>

  <p class="MsoNormal"><span class="calibre1" xml:lang="SR">"Lepo je videti kad neko mlad toliko uživa u čitanju. Ti mnogo</span></p>

  <p class="MsoNormal"><span class="calibre1" xml:lang="SR">vremena provodiš ovde."</span></p>

  <p class="MsoNormal"><span class="calibre1" xml:lang="SR">Bio je to početak prijateljstva. Kako su nedelje prolazile, Keli je otkrivala bibliotekarki svoje strahove, nade i snove.</span></p>

  <p class="MsoNormal"><span class="calibre1" xml:lang="SR">"Šta bi htela da uradiš sa svojim životom. Keli?"</span></p>

  <p class="MsoNormal"><span class="calibre1" xml:lang="SR">"Da budem učiteljica."</span></p>

  <p class="MsoNormal"><span class="calibre1" xml:lang="SR">"Mislim da bi bila divna učiteljica. To je najzahvalniji posao na</span></p>

  <p class="MsoNormal"><span class="calibre1" xml:lang="SR">svetu."</span></p>

  <p class="MsoNormal"><span class="calibre1" xml:lang="SR">Keli je htela nešto da kaže. ali se uzdržala. Setila se razgovora sa majkom i očuhom za doručkom, nedelju dana ranije. Keli je kazala:</span></p>

  <p class="MsoNormal"><span class="calibre1" xml:lang="SR">"Hoću da idem na koledž. Želim da budem učiteljica."</span></p>

  <p class="MsoNormal"><span class="calibre1" xml:lang="SR">"Učiteljica?" Berki se nasmejao. "To je tupava ideja. Učitelji ništa ne zarađuju. čuješ li me. Ništa. Više ćeš zaraditi ako budeš prala podove. U svakom slučaju, tvoja stara i ja nemamo para da te pošaljemo na koledž."</span></p>

  <p class="MsoNormal"><span class="calibre1" xml:lang="SR">"..Ali ponuđena mi je stipendija i..."</span></p>

  <p class="MsoNormal"><span class="calibre1" xml:lang="SR">"Pa šta? Protraćićeš četiri godine. Zaboravi. Sa tim izgledom, verovatno bi traćila i svoju guzicu."</span></p>

  <p class="MsoNormal"><span class="calibre1" xml:lang="SR">Keli je ustala i otišla od stola.</span></p>

  <p class="MsoNormal"><span class="calibre1" xml:lang="SR">Požalila se gospođi Hjuston:</span></p>

  <p class="MsoNormal"><span class="calibre1" xml:lang="SR">"Imam problem. Neće da me puste na koledž." Glas ju je izdavao. "Provešću ceo život radeći ovo što i sad radim!"</span></p>

  <p class="MsoNormal"><span class="calibre1" xml:lang="SR">"Ma nećeš." Kazala je gospođa Hjuston čvrstim glasom. "Koliko godina imaš?"</span></p>

  <p class="MsoNormal"><span class="calibre1" xml:lang="SR">"Za tri meseca, napuniću osamnaest."</span></p>

  <p class="MsoNormal"><span class="calibre1" xml:lang="SR">"Uskoro ćeš biti dovoljno odrasla da sama odlučuješ. Ti si prelepa mlada žena, Keli. Znaš li to?"</span></p>

  <p class="MsoNormal"><span class="calibre1" xml:lang="SR">"Ne. Zaista ne." <i class="calibre13">Kako da joj kažem da se osećam kao nakaza? Ne osećam se lepo,</i> pomislila je. "Mrzim ovaj život, gospođo Hjuston. Ne želim da budem kao... hoću da odem iz ovog grada. Želim nešto drugo, a nikada to neću imati." Sa mukom je kontrolisala svoja osećanja. "Nikada neću dobiti priliku da nešto učinim, da postanem neko."</span></p>

  <p class="MsoNormal"><span class="calibre1" xml:lang="SR">"Keli..."</span></p>

  <p class="MsoNormal"><span class="calibre1" xml:lang="SR">"Nije trebalo ni da čitam sve te knjige", govorila je ogorčeno.</span></p>

  <p class="MsoNormal"><span class="calibre1" xml:lang="SR">"Zašto?"</span></p>

  <p class="MsoNormal"><span class="calibre1" xml:lang="SR">"Zato što su pune laži. Svi ti divni ljudi, raskošna mesta i čarolija..." Keli odmahnu glavom. "Nema čarolije."</span></p>

  <p class="MsoNormal"><span class="calibre1" xml:lang="SR">Gospođa Hjuston ju je gledala jedan trenutak. Shvatala je da je Kelino samopoštovanje vrlo oštećeno.</span></p>

  <p class="MsoNormal"><span class="calibre1" xml:lang="SR">"Keli, čarolija postoji, ali moraš da budeš čarobnica. Moraš sama da</span></p>

  <p class="MsoNormal"><span class="calibre1" xml:lang="SR">izvodiš čarolije."</span></p>

  <p class="MsoNormal"><span class="calibre1" xml:lang="SR">"Stvarno?" kazala je Keli cinično. "Kako se to radi?"</span></p>

  <p class="MsoNormal"><span class="calibre1" xml:lang="SR">"Prvo. treba da poznaješ svoje snove. Ti sanjaš da imaš uzbudljiv život, pun zanimljivih ljudi i raskošnih mesta. Kada sledeći put dođeš, pokazaću ti kako da ostvariš svoje snove."</span></p>

  <p class="MsoNormal"><i class="calibre17"><span class="calibre1" xml:lang="SR">Laže</span></i><span class="calibre1" xml:lang="SR">, pomislila je Keli.</span></p>

  <p class="MsoNormal"><span class="calibre1" xml:lang="SR">Nedelju dana pošto je maturirala. Keli je opet otišla u biblioteku. Gospođa Hjuston joj je rekla:</span></p>

  <p class="MsoNormal"><span class="calibre1" xml:lang="SR">"Keli, sećaš li se šta sam ti kazala o stvaranju sopstvene čarolije?"</span></p>

  <p class="MsoNormal"><span class="calibre1" xml:lang="SR">Keli uzdržano reče:</span></p>

  <p class="MsoNormal"><span class="calibre1" xml:lang="SR">"Da.''</span></p>

  <p class="MsoNormal"><span class="calibre1" xml:lang="SR">Gospođa Hjuston posegnu ispod pulta i izvadi gomilu časopisa: Kosmogerl, Seventin, Glamur, Madmoaiel, Esens, Alur... i pruži ih Keli.</span></p>

  <p class="MsoNormal"><span class="calibre1" xml:lang="SR">Ona ih pogleda.</span></p>

  <p class="MsoNormal"><span class="calibre1" xml:lang="SR">"Šta treba da radim sa njima?"</span></p>

  <p class="MsoNormal"><span class="calibre1" xml:lang="SR">"Jesi li ikada pomislila da postaneš manekenka?"</span></p>

  <p class="MsoNormal"><span class="calibre1" xml:lang="SR">"Ne."</span></p>

  <p class="MsoNormal"><span class="calibre1" xml:lang="SR">"Pregledaj ove časopise. Posle ćeš mi reći jesu li te podstakli da uneseš čaroliju u svoj život."</span></p>

  <p class="MsoNormal"><i class="calibre17"><span class="calibre1" xml:lang="SR">Ona mi misli dobro</span></i><span class="calibre1" xml:lang="SR">, pomislila je Keli, <i class="calibre13">ali ne razume</i>.</span></p>

  <p class="MsoNormal"><span class="calibre1" xml:lang="SR">"Hvala vam, gospodo Hjuston, hoću."</span></p>

  <p class="MsoNormal"><span class="calibre1" xml:lang="SR">Keli je ponela časopise u pansion, ćušnula ih u ugao i zaboravila na njih. Veče je provela radeći po kući. Pošavši te večeri umorna ukrevet, setila se časopisa koje joj je dala gospođa Hjuston. Uzela ih je nekoliko, iz radoznalosti, i počela da prelistava. Bio je to neki drugi svet. Manekenke su bile predivno odevene, sa zgodnim i elegantnim muškarcima pored sebe, u Londonu, Parizu i egzotičnim mestima širom sveta. Keli je odjednom osetila neku čežnju. Hitro je navukla kućnu haljinu i otišla niz hodnik, do kupatila.</span></p>

  <p class="MsoNormal"><span class="calibre1" xml:lang="SR">Pogledala se u ogledalu. Nadala se da je privlačna. Svi su joj uvek govorili da jeste. <i class="calibre13">Čak i ako jesam</i>, pomislila je ona, <i class="calibre13">nemam nikakvog iskustva.</i> Pomislila je na svoju budućnost u Filadelfiji i opet se odmerila u ogledalu. <i class="calibre13">Svako mora negde da počne. Moraš da budeš čarobnica, da stvoriš sopstvenu čaroliju,</i> pomislila je.</span></p>

  <p class="MsoNormal"><span class="calibre1" xml:lang="SR">***</span></p>

  <p class="MsoNormal"><span class="calibre1" xml:lang="SR">Rano sledećeg jutra, Keli je otišla u biblioteku, da vidi gospođu Hjuston. Ona je digla pogled i iznenadila se videvši Keli tako rano.</span></p>

  <p class="MsoNormal"><span class="calibre1" xml:lang="SR">"Dobro jutro, Keli. Jesi li stigla da pogledaš časopise?"</span></p>

  <p class="MsoNormal"><span class="calibre1" xml:lang="SR">"Jesam." Keli je duboko uzdahnula. "Volela bih da pokušam da</span></p>

  <p class="MsoNormal"><span class="calibre1" xml:lang="SR">budem manekeknka. Samo, ne znam gde da počnem."</span></p>

  <p class="MsoNormal"><span class="calibre1" xml:lang="SR">Gospođa Hjuston se osmehnula.</span></p>

  <p class="MsoNormal"><span class="calibre1" xml:lang="SR">"Ja znam. Pogledala sam telefonski imenik Njujorka. Kazala si da hoćeš da odeš iz ovog grada" Gospođa Hjuston je izvukla odštampani list papira iz svoje tašne i pružila ga Keli. "Ovo je spisak desetak modnih agencija na Menhetnu, sa adresama i brojevima telefona." Stisnula je Kelinu ruku. "Počni sa vrha."</span></p>

  <p class="MsoNormal"><span class="calibre1" xml:lang="SR">Keli je bila zapanjena.</span></p>

  <p class="MsoNormal"><span class="calibre1" xml:lang="SR">"Ja... ne znam kako da vam se zahvalim..."</span></p>

  <p class="MsoNormal"><span class="calibre1" xml:lang="SR">"Ja ću ti kazati. Potrudi se da jednog dana vidim tvoju sliku u ovim časopisima."</span></p>

  <p class="MsoNormal"><span class="calibre1" xml:lang="SR">Toga dana, za večerom, Keli je kazala:</span></p>

  <p class="MsoNormal"><span class="calibre1" xml:lang="SR">"Odlučila sam da postanem manekenka."</span></p>

  <p class="MsoNormal"><span class="calibre1" xml:lang="SR">Njen očuh je zagroktao.</span></p>

  <p class="MsoNormal"><span class="calibre1" xml:lang="SR">"To ti je najgluplje što si smislila do sad. Šta je tebi? Sve manekenke su kurve."</span></p>

  <p class="MsoNormal"><span class="calibre1" xml:lang="SR">Njena majka je uzdahnula.</span></p>

  <p class="MsoNormal"><span class="calibre1" xml:lang="SR">"Keli, nemoj ponoviti moju grešku. I ja sam imala prazne snove. Oni će te ubiti. Ti si crnoputa i siromašna. Nigde nećeš stići."</span></p>

  <p class="MsoNormal"><span class="calibre1" xml:lang="SR">Te reči su joj zazvučale kao spuštanje poklopca na kovčeg.</span></p>

  <p class="MsoNormal"><span class="calibre1" xml:lang="SR">***</span></p>

  <p class="MsoNormal"><span class="calibre1" xml:lang="SR">Sledećeg jutra, u pet sati, Keli je spakovala kofer i otišla na autobusku stanicu. U tašni je imala dve stotine dolara, koje je uštedela čuvajući decu.</span></p>

  <p class="MsoNormal"><span class="calibre1" xml:lang="SR">Vožnja do Menhetna trajala je dva sata, koje je Keli provela maštajući o svojoj budućnosti. Postaće profesionalna manekenka. "Keli Hakvort" nije joj zvučalo profesionalno. <i class="calibre13">Znam šta ću</i>, pomislila je, <i class="calibre13">koristiću samo ime</i>. Neprestano je to ponavljala u sebi. <i class="calibre13">A ovo je naša vrhunska manekenka. Keli.</i></span></p>

  <p class="MsoNormal"><span class="calibre1" xml:lang="SR">Prijavila se u neki jeftin hotel i u devet sati ušla na vrata jedne od modnih agencija sa vrha svoga spiska. Nije bila našminkana i na sebi je imala haljinu pogužvanu od putovanja. Za prijemnim pultom u holu nije bilo nikoga. Ona je prišla nekom čoveku koji je nešto pisao za stolom u kancelariji.</span></p>

  <p class="MsoNormal"><span class="calibre1" xml:lang="SR">"Izvinite", rekla je Keli.</span></p>

  <p class="MsoNormal"><span class="calibre1" xml:lang="SR">Čovek je nešto progunđao, ne dižući glavu. Keli je oklevala.</span></p>

  <p class="MsoNormal"><span class="calibre1" xml:lang="SR">"Razmišljala sam da li su vam potrebne manekenke."</span></p>

  <p class="MsoNormal"><span class="calibre1" xml:lang="SR">"Ne", promrljao je čovck, "ne zapošljavamo."</span></p>

  <p class="MsoNormal"><span class="calibre1" xml:lang="SR">Keli je uzdahnula.</span></p>

  <p class="MsoNormal"><span class="calibre1" xml:lang="SR">"Hvala vam, ipak." Okrenula se i htela da ode.</span></p>

  <p class="MsoNormal"><span class="calibre1" xml:lang="SR">Čovek je digao pogled i promenio izraz lica.</span></p>

  <p class="MsoNormal"><span class="calibre1" xml:lang="SR">"Stani! Sačekaj trenutak! Dođi ovamo." Skočio je na noge. "Bože moj. Odakle si ti došla?"</span></p>

  <p class="MsoNormal"><span class="calibre1" xml:lang="SR">Keli ga je zbunjeno pogledala.</span></p>

  <p class="MsoNormal"><span class="calibre1" xml:lang="SR">"Iz Filadclfije."</span></p>

  <p class="MsoNormal"><span class="calibre1" xml:lang="SR">"Mislim... nije važno. Jesi li ikad radila kao manekenka?"</span></p>

  <p class="MsoNormal"><span class="calibre1" xml:lang="SR">"Ne."</span></p>

  <p class="MsoNormal"><span class="calibre1" xml:lang="SR">"Nije važno. Naučićeš ovde, dok radiš."</span></p>

  <p class="MsoNormal"><span class="calibre1" xml:lang="SR">Keli se odjednom osušilo grlo.</span></p>

  <p class="MsoNormal"><span class="calibre1" xml:lang="SR">"Je li to znači da ću... da ću biti manekenka?"</span></p>

  <p class="MsoNormal"><span class="calibre1" xml:lang="SR">On se nasmejao.</span></p>

  <p class="MsoNormal"><span class="calibre1" xml:lang="SR">"Rekao bih da hoćeš. Imamo klijente koji će po ludeti kad te vide."</span></p>

  <p class="MsoNormal"><span class="calibre1" xml:lang="SR">Nije mogla da poveruje. To je bila najveća modna agencija i oni...</span></p>

  <p class="MsoNormal"><span class="calibre1" xml:lang="SR">"Ja sam Bil Lerner i vodim ovu agenciju. Kako se ti zoveš?" To je bio trenutak o kome je Keli sanjala. To će biti prvi put da koristi svoje novo, profesionalno ime od jedne reći. Lerner je zurio u nju. "Zar ne znaš sopstveno ime?"</span></p>

  <p class="MsoNormal"><span class="calibre1" xml:lang="SR">Keli se sasvim uspravila i samouvereno rekla:</span></p>

  <p class="MsoNormal"><span class="calibre1" xml:lang="SR">"Naravno da znam. Keli."</span></p>

  <p class="MsoNormal"></p>

  <p class="MsoNormal"></p>
</body>
</html>
