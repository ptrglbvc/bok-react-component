<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <meta content="Microsoft Word 12 (filtered)" name="Generator"/>
    <title>Непознато</title>
    <meta http-equiv="Content-Type" content="text/html; charset=utf-8"/>
  <link href="../../stylesheet.css" type="text/css" rel="stylesheet"/>
<link href="../../page_styles.css" type="text/css" rel="stylesheet"/>
</head>
  <body class="calibre">
  <h1 class="calibre8" id="calibre_pb_43"><span class="calibre11"><span class="calibre19" xml:lang="SR">TRIDESETPRVO POGLAVLJE</span></span></h1>

  <p class="MsoNormal"><span class="calibre1" xml:lang="SR">Keli i Dijana se probudiše u isto vreme. Keli sede u krevetu, pogleda prema Dijani.</span></p>

  <p class="MsoNormal"><span class="calibre1" xml:lang="SR">"Dobro jutro. Kako si spavala.</span></p>

  <p class="MsoNormal"><span class="calibre1" xml:lang="SR">"Sanjala sam neke gluposti."</span></p>

  <p class="MsoNormal"><span class="calibre1" xml:lang="SR">"I ja." Odgovori Dijana. "Keli, to što si izašla iz lifta u hotelu baš u trenutku kad sam htela pokucati na vrata apartmana, je li bila slučajna podudarnost?</span></p>

  <p class="MsoNormal"><span class="calibre1" xml:lang="SR">"Naravno. I sreća je za nas obe to..." Keli pogleda Dijanu. "Kako to misliš?"</span></p>

  <p class="MsoNormal"><span class="calibre1" xml:lang="SR">Dijana odgovori pažljivo:</span></p>

  <p class="MsoNormal"><span class="calibre1" xml:lang="SR">"Sada smo imale sreće. Mislim, puno sreće.Izgleda kao da nam neko ili nešto pomaže, čuva nas."</span></p>

  <p class="MsoNormal"><span class="calibre1" xml:lang="SR">Keli ju je oštro gledala.</span></p>

  <p class="MsoNormal"><span class="calibre1" xml:lang="SR">"Misliš, kao anđeo čuvari."</span></p>

  <p class="MsoNormal"><span class="calibre1" xml:lang="SR">"Da."</span></p>

  <p class="MsoNormal"><span class="calibre1" xml:lang="SR">Keli strpljivo reče:</span></p>

  <p class="MsoNormal"><span class="calibre1" xml:lang="SR">"Dijana, znam da ti veruješ u te stvari, ali ja ne verujem. Znam da ne nosim anđela na ramenu."</span></p>

  <p class="MsoNormal"><span class="calibre1" xml:lang="SR">Dijana reče:</span></p>

  <p class="MsoNormal"><span class="calibre1" xml:lang="SR">"Samo ga još ne vidiš." Keli prevrnu očima.</span></p>

  <p class="MsoNormal"><span class="calibre1" xml:lang="SR">"Tačno."</span></p>

  <p class="MsoNormal"><span class="calibre1" xml:lang="SR">"Hajde da nešto doručkujemo", predloži Dijana. "Ovde je bezbedno. Mislim da nismo u opasnosti."</span></p>

  <p class="MsoNormal"><span class="calibre1" xml:lang="SR">Keli zagunđa.</span></p>

  <p class="MsoNormal"><span class="calibre1" xml:lang="SR">"Ako misliš da nismo u opasnosti, ne znaš kakvi su doručci u pansionima. Hajde da se o bučemo i doručkujemo napolju. Mislim da</span></p>

  <p class="MsoNormal"><span class="calibre1" xml:lang="SR">sam na uglu videla vagon-restoran."</span></p>

  <p class="MsoNormal"><span class="calibre1" xml:lang="SR">"Dobro. Treba prvo da obavim jedan razgovor."</span></p>

  <p class="MsoNormal"><span class="calibre1" xml:lang="SR">Dijana priđe telefonu i nazva jedan broj. Javi se telefonistkinja.</span></p>

  <p class="MsoNormal"><span class="calibre1" xml:lang="SR">"KIG."</span></p>

  <p class="MsoNormal"><span class="calibre1" xml:lang="SR">"Htela bih da razgovaram sa Beti Barker."</span></p>

  <p class="MsoNormal"><span class="calibre1" xml:lang="SR">"Sačekajte trenutak, molim vas."</span></p>

  <p class="MsoNormal"><span class="calibre1" xml:lang="SR">Taner je video plavo svetio i slušao na konferencijskoj liniji.</span></p>

  <p class="MsoNormal"><span class="calibre1" xml:lang="SR">"Gospođica Barker nije u kancelariji. Možete li da ostavite poruku?"</span></p>

  <p class="MsoNormal"><span class="calibre1" xml:lang="SR">"Oh. Ne, hvala."</span></p>

  <p class="MsoNormal"><span class="calibre1" xml:lang="SR">Taner se namršti. <i class="calibre13">Prebrzo da bi se otkrio trag</i>, pomisli.</span></p>

  <p class="MsoNormal"><span class="calibre1" xml:lang="SR">Dijana se okrenu Keli.</span></p>

  <p class="MsoNormal"><span class="calibre1" xml:lang="SR">"Beti Barker još uvek radi u KIG-u, pa ćemo jednostavno morati da nađemo načina i dopremo do nje."</span></p>

  <p class="MsoNormal"><span class="calibre1" xml:lang="SR">"Možda se njen kućni broj nalazi u telefonskom imeniku."</span></p>

  <p class="MsoNormal"><span class="calibre1" xml:lang="SR">Dijana reče:</span></p>

  <p class="MsoNormal"><span class="calibre1" xml:lang="SR">"Možda, a možda je i linija ozvučena." Ona uze imenik koji je stajao pored telefona i nađe slovo koje joj je bilo potrebno. "Upisana je."</span></p>

  <p class="MsoNormal"><span class="calibre1" xml:lang="SR">Dijana nazva broj, oslušnu i polako spusti slušalicu. Keli joj priđe.</span></p>

  <p class="MsoNormal"><span class="calibre1" xml:lang="SR">"Šta je bilo?"</span></p>

  <p class="MsoNormal"><span class="calibre1" xml:lang="SR">Dijani je bio potreban trenutak da bi odgovorila.</span></p>

  <p class="MsoNormal"><span class="calibre1" xml:lang="SR">"Telefon joj je isključen."</span></p>

  <p class="MsoNormal"><span class="calibre1" xml:lang="SR">Keli uzdahnu duboko.</span></p>

  <p class="MsoNormal"><span class="calibre1" xml:lang="SR">"Mislim da mi je potrebano tuširanje."</span></p>

  <p class="MsoNormal"><span class="calibre1" xml:lang="SR">Izlazeći iz kupatila. Keli shvati da je ostavila peškire na podu. Htede da izađe, ali zastade, pa ih pokupi i uredno složi na šipku. Zatim se vrati u spavaću sobu.</span></p>

  <p class="MsoNormal"><span class="calibre1" xml:lang="SR">"Izvoli i ti."</span></p>

  <p class="MsoNormal"><span class="calibre1" xml:lang="SR">Dijana odsutno klimnu glavom.</span></p>

  <p class="MsoNormal"><span class="calibre1" xml:lang="SR">"Hvala."</span></p>

  <p class="MsoNormal"><span class="calibre1" xml:lang="SR">Prvo što je Dijana primetila ušavši u kupatilo bilo je da su svi peškiri složeni na šipki Osmehnula se. Uđe pod tuš i pusti toplu vodu. Priseti se kako se tuširala zajedno sa Ričardom i kako im je godilo da im se tela dodiruju. Nikada više… ali sećanja će ostati uvek.</span></p>

  <p class="MsoNormal"><span class="calibre1" xml:lang="SR">Cveće.</span></p>

  <p class="MsoNormal"><span class="calibre1" xml:lang="SR">"Divno je, dragi. Hvala ti. Šta slavimo?"</span></p>

  <p class="MsoNormal"><span class="calibre1" xml:lang="SR">"Dan svetog Svitina."</span></p>

  <p class="MsoNormal"><span class="calibre1" xml:lang="SR">I još cveća.</span></p>

  <p class="MsoNormal"><span class="calibre1" xml:lang="SR">"Dan kad je Vašington prešao Delaver.... Nacionalni dan papaga- ja... Dan ljubitelja celera..."</span></p>

  <p class="MsoNormal"><span class="calibre1" xml:lang="SR">Kada je na poruci uz ruže pisalo Dan skačućih guštera, Dijana se nasmejala i rekla:</span></p>

  <p class="MsoNormal"><span class="calibre1" xml:lang="SR">"Srculence, gušteri ne skaču."</span></p>

  <p class="MsoNormal"><span class="calibre1" xml:lang="SR">A Ričard je spustio glavu u ruke i rekao:</span></p>

  <p class="MsoNormal"><span class="calibre1" xml:lang="SR">"Prokletstvo. Pogrešno sam obavešten."</span></p>

  <p class="MsoNormal"><span class="calibre1" xml:lang="SR">Voleo je da joj piše ljubavne pesme. Dijana ih je nalazila oblačeći se: u cipeli, u prslučetu, jakni... A dešavalo se , kada se on vrati sa posla da ona bude potpuno gola, na visokim štiklama. Tada bi ga pitala:</span></p>

  <p class="MsoNormal"><span class="calibre1" xml:lang="SR">"Dragi, sviđaju li ti se ove štikle?"</span></p>

  <p class="MsoNormal"><span class="calibre1" xml:lang="SR">A on bi spustio odeću na pod i odlagali bi večeru. Oni…..</span></p>

  <p class="MsoNormal"><span class="calibre1" xml:lang="SR">Ona ču Kelin glas:</span></p>

  <p class="MsoNormal"><span class="calibre1" xml:lang="SR">"Hoćemo li da doručkujemo ili večeramo."</span></p>

  <p class="MsoNormal"><span class="calibre1" xml:lang="SR">Išle su pešice do restorana. Dan je bio svež i vedar, a nebo providno plavo.</span></p>

  <p class="MsoNormal"><span class="calibre1" xml:lang="SR">"Nebo je plavo" reče Dijana. "Dobar znak."</span></p>

  <p class="MsoNormal"><span class="calibre1" xml:lang="SR">Keli se ugrize za usnu da se ne bi nasmejala. Dijanino sujeverje nekako joj je bilo simpatično.</span></p>

  <p class="MsoNormal"><span class="calibre1" xml:lang="SR">Nekoliko lokala pre restorana, prođoše pored jednog malog butika. Pogledaše jedna u drugu, isceriše se i uđoše unutra. Priđe im prodavačica.</span></p>

  <p class="MsoNormal"><span class="calibre1" xml:lang="SR">"Mogu li vam pomoći?"</span></p>

  <p class="MsoNormal"><span class="calibre1" xml:lang="SR">Keli raspoloženo reče:</span></p>

  <p class="MsoNormal"><span class="calibre1" xml:lang="SR">"Da."</span></p>

  <p class="MsoNormal"><span class="calibre1" xml:lang="SR">Dijana je upozori:</span></p>

  <p class="MsoNormal"><span class="calibre1" xml:lang="SR">"Hajde da ne žurimo. Seti se šta se desilo prošlog puta."</span></p>

  <p class="MsoNormal"><span class="calibre1" xml:lang="SR">"Tačno. Bez žurbe."</span></p>

  <p class="MsoNormal"><span class="calibre1" xml:lang="SR">One pođoše kroz prodavnicu, uzimajući samo ono što im je neophodno. Ostaviše svoju staru odeću u kabinama za probu.</span></p>

  <p class="MsoNormal"><span class="calibre1" xml:lang="SR">"Zar nećete ovo da ponesete?" upita prodavačica.</span></p>

  <p class="MsoNormal"><span class="calibre1" xml:lang="SR">Dijana se osmehnu.</span></p>

  <p class="MsoNormal"><span class="calibre1" xml:lang="SR">"Ne. Dajte to nekoj dobrotvornoj organizaciji."</span></p>

  <p class="MsoNormal"><span class="calibre1" xml:lang="SR">Na uglu ulice nalazila se mala samoposluga.</span></p>

  <p class="MsoNormal"><span class="calibre1" xml:lang="SR">"Pogledaj," reče Keli, "polovni mobilni telefoni."</span></p>

  <p class="MsoNormal"><span class="calibre1" xml:lang="SR">One uđoše i izabraše dva aparata, oba sa po hiljadu pripejd minuta.</span></p>

  <p class="MsoNormal"><span class="calibre1" xml:lang="SR">Keli reče:</span></p>

  <p class="MsoNormal"><span class="calibre1" xml:lang="SR">"Hajde da opet zamenimo brojeve."</span></p>

  <p class="MsoNormal"><span class="calibre1" xml:lang="SR">Dijana se osmehnu.</span></p>

  <p class="MsoNormal"><span class="calibre1" xml:lang="SR">"Važi."</span></p>

  <p class="MsoNormal"><span class="calibre1" xml:lang="SR">To je potrajalo samo nekoliko sekundi. Dok je plaćala na kasi, Dijana</span></p>

  <p class="MsoNormal"><span class="calibre1" xml:lang="SR">pogleda u tašnu.</span></p>

  <p class="MsoNormal"><span class="calibre1" xml:lang="SR">"Ponestaje mi gotovine."</span></p>

  <p class="MsoNormal"><span class="calibre1" xml:lang="SR">"I meni", reče Keli.</span></p>

  <p class="MsoNormal"><span class="calibre1" xml:lang="SR">"Možda ćemo morati da upotrebimo kreditne kartice", reče Dijana.</span></p>

  <p class="MsoNormal"><span class="calibre1" xml:lang="SR">"Ne, dok ne nađemo čarobnu zečju rupu."</span></p>

  <p class="MsoNormal"><span class="calibre1" xml:lang="SR">"Šta?"</span></p>

  <p class="MsoNormal"><span class="calibre1" xml:lang="SR">"Nije važno."</span></p>

  <p class="MsoNormal"><span class="calibre1" xml:lang="SR">Kada su sele za sto u restoranu, kelnerica ih upita:</span></p>

  <p class="MsoNormal"><span class="calibre1" xml:lang="SR">"Šta da vam donesem, dame?" Keli pogleda Dijanu.</span></p>

  <p class="MsoNormal"><span class="calibre1" xml:lang="SR">"Prvo ti."</span></p>

  <p class="MsoNormal"><span class="calibre1" xml:lang="SR">"Uzeću sok od narandže, jaja sa slaninom, tost i kafu."</span></p>

  <p class="MsoNormal"><span class="calibre1" xml:lang="SR">Kelnerica pogleda Keli.</span></p>

  <p class="MsoNormal"><span class="calibre1" xml:lang="SR">"A vi, gospođice?"</span></p>

  <p class="MsoNormal"><span class="calibre1" xml:lang="SR">"Pola grejpfruta."</span></p>

  <p class="MsoNormal"><span class="calibre1" xml:lang="SR">"I to je sve?" upita je Dijana.</span></p>

  <p class="MsoNormal"><span class="calibre1" xml:lang="SR">"Da."</span></p>

  <p class="MsoNormal"><span class="calibre1" xml:lang="SR">Kelnerica se udalji.</span></p>

  <p class="MsoNormal"><span class="calibre1" xml:lang="SR">"Ne možeš da živiš od pola grejpfruta."</span></p>

  <p class="MsoNormal"><span class="calibre1" xml:lang="SR">"Navika. Godinama sam bila na strogoj dijeti. Neke manekenke jedu papirne maramice da bi obuzdale apetit."</span></p>

  <p class="MsoNormal"><span class="calibre1" xml:lang="SR">"Ozbiljno?"</span></p>

  <p class="MsoNormal"><span class="calibre1" xml:lang="SR">"Ozbiljno. Ali to više nije važno. Nikad više neću raditi kao manekenka."</span></p>

  <p class="MsoNormal"><span class="calibre1" xml:lang="SR">Dijana je pogleda za trenutak.</span></p>

  <p class="MsoNormal"><span class="calibre1" xml:lang="SR">"Zašto?"</span></p>

  <p class="MsoNormal"><span class="calibre1" xml:lang="SR">"To nije više važno. Mark me je naučio pravim vrednostima i..." ona ućuta, boreći se sa suzama. "Volela bih da si mogla da ga upoznaš."</span></p>

  <p class="MsoNormal"><span class="calibre1" xml:lang="SR">"I ja bih. Ali ti moraš da nastaviš svoj život." Keli reče:</span></p>

  <p class="MsoNormal"><span class="calibre1" xml:lang="SR">"A ti? Hoćeš li ti opet slikati?" Nastade duža tišina.</span></p>

  <p class="MsoNormal"><span class="calibre1" xml:lang="SR">"Pokušala sam... ne."</span></p>

  <p class="MsoNormal"><span class="calibre1" xml:lang="SR">Kada su završile doručak, pošle su prema izlazu, ali Keli primeti jutarnje izdanje novina u rafu. Dijana je išla napred, kad Keli reče:</span></p>

  <p class="MsoNormal"><span class="calibre1" xml:lang="SR">"Stani za trenutak." Ona se okrenu i uze jedan primerak novina.</span></p>

  <p class="MsoNormal"><span class="calibre1" xml:lang="SR">"Vidi!"</span></p>

  <p class="MsoNormal"><span class="calibre1" xml:lang="SR">Priča je bila data u članku na vrhu prve strane:</span></p>

  <p class="MsoNormal"><span class="calibre14" xml:lang="SR">Kingsli intemejšenal grup odaće poštu svim svojim zaposlenima čije su nedavne smrti bile uzrok opštih špekulacija. Komemoracija će biti održana u ponedeljak, u 11.15 pre podne, u direkciji KIG-a, na Menhetnu.</span></p>

  <p class="MsoNormal"><span class="calibre1" xml:lang="SR">"To je sutra." Keli pogleda Dijanu. "Šta misliš, zašto ovo rade?"</span></p>

  <p class="MsoNormal"><span class="calibre1" xml:lang="SR">"Mislim da postavljaju klopku za nas."</span></p>

  <p class="MsoNormal"><span class="calibre1" xml:lang="SR">Keli klimnu glavom.</span></p>

  <p class="MsoNormal"><span class="calibre1" xml:lang="SR">"Slažem se. Misli li Kingsli da smo dovoljno glupe da..." Keli pogleda Dijanu i zaprepašćeno reče: "Idemo!" Dijana klimnu glavom. "Ne možemo!"</span></p>

  <p class="MsoNormal"><span class="calibre1" xml:lang="SR">"Moramo. Sigurna sam da će Beti Barker biti tamo. Moram da razgovaram sa njom."</span></p>

  <p class="MsoNormal"><span class="calibre1" xml:lang="SR">"Neću da zakeram, ali kako misliš da izađemo žive odande?"</span></p>

  <p class="MsoNormal"><span class="calibre1" xml:lang="SR">"Smisliću nešto." Ona pogleda Keli i osmehnu se. "Veruj mi."</span></p>

  <p class="MsoNormal"><span class="calibre1" xml:lang="SR">Keli odmahnu glavom.</span></p>

  <p class="MsoNormal"><span class="calibre1" xml:lang="SR">"Ništa me ne čini nervoznom kao kad neko kaže: veruj mi." Ona razmisli jedan trenutak, pa joj se lice ozari. "Imam ideju. Znam kako ovo da rešimo."</span></p>

  <p class="MsoNormal"><span class="calibre1" xml:lang="SR">"Kakva ti je ideja?"</span></p>

  <p class="MsoNormal"><span class="calibre1" xml:lang="SR">"To je iznenađenje."</span></p>

  <p class="MsoNormal"><span class="calibre1" xml:lang="SR">Dijana zabrinuto pogleda Keli.</span></p>

  <p class="MsoNormal"><span class="calibre1" xml:lang="SR">"Misliš li zaista da možeš da nas izvučeš odande?"</span></p>

  <p class="MsoNormal"><span class="calibre1" xml:lang="SR">"Veruj mi."</span></p>

  <p class="MsoNormal"><span class="calibre1" xml:lang="SR">Kada su se vratile u pansion, Keli je nazvala jedan telefonski broj.</span></p>

  <p class="MsoNormal"><span class="calibre1" xml:lang="SR">Te noći obe su loše spavale. Keli je ležala, zabrinuta: <i class="calibre13">Ako moj plan ne upali, obe ćemo poginuti</i>. Dok je tonula u san, činilo joj se da vidi lice Tanera Kingslija kako je gleda odozgo. Cerio se.</span></p>

  <p class="MsoNormal"><span class="calibre1" xml:lang="SR">Dijana se molila, očiju čvrsto zatvorenih: <i class="calibre13">Dragi, ovo je možda poslednji put da ti se obraćam. Nisam sigurna da li da kažem zbogom ili zdravo. Sutra Keli i ja idemo u KIG, na vaš pomen. Mislim da nemamo velike šanse da se izvučemo, ali moram otići, da pokušam da ti pomognem. Samo sam želela još jednom, dok mogu, da ti kažem da te volim. Laku noć, najdraži moj.</i></span></p>

  <p class="MsoNormal"></p>

  <p class="MsoNormal"></p>
</body>
</html>
