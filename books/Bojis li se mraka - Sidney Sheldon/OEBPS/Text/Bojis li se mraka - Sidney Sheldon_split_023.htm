<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <meta content="Microsoft Word 12 (filtered)" name="Generator"/>
    <title>Непознато</title>
    <meta http-equiv="Content-Type" content="text/html; charset=utf-8"/>
  <link href="../../stylesheet.css" type="text/css" rel="stylesheet"/>
<link href="../../page_styles.css" type="text/css" rel="stylesheet"/>
</head>
  <body class="calibre">
  <h2 class="calibre10" id="calibre_pb_23"><span class="calibre11"><span class="calibre20" xml:lang="SR">Pariz, Francuska</span></span></h2>

  <p class="MsoNormal"><span class="calibre1" xml:lang="SR">Od trenutka kada je objavljeno da je Mark poginuo, Keli Haris je bila preplavljena telefonskim pozivima, cvećem i elektronskim porukama. Prvi ju je nazvao Sem Medouz, Markov kolega i drug.</span></p>

  <p class="MsoNormal"><span class="calibre1" xml:lang="SR">"Keli! Gospode. Ne mogu da verujem! Ne znam... ne znam šta da kažem, ja sam izgubljen. Svaki put kad se okrenem, očekujem da tamo ugledam Marka. Keli, mogu li bilo šta da učinim za tebe?"</span></p>

  <p class="MsoNormal"><span class="calibre1" xml:lang="SR">"Ne, hvala ti, Seme."</span></p>

  <p class="MsoNormal"><span class="calibre1" xml:lang="SR">"Ostanimo u kontaktu. Pomoći ću ti na svaki način "</span></p>

  <p class="MsoNormal"><span class="calibre1" xml:lang="SR">Posle toga bilo je desetak poziva od Markovih prijatelja i manekenki sa kojima je Keli radila. Telefonirao je i Bil Lcrner, upravnik modne agencije. Izjavio joj je saučešćc i rekao:</span></p>

  <p class="MsoNormal"><span class="calibre1" xml:lang="SR">"Keli, znam da ovo nije trenutak za to, ali mislim da bi ti upravo sada koristilo da se vratiš na posao. Telefoni nam zvone kao ludi. Šta misliš, kad bi mogla početi da radiš?"</span></p>

  <p class="MsoNormal"><span class="calibre1" xml:lang="SR">"Kad mi se Mark vrati."</span></p>

  <p class="MsoNormal"><span class="calibre1" xml:lang="SR">I Keli spusti slušalicu.</span></p>

  <p class="MsoNormal"><span class="calibre1" xml:lang="SR">Telefon opet zazvoni. Keli naposletku diže slušalicu.</span></p>

  <p class="MsoNormal"><span class="calibre1" xml:lang="SR">"Da?"</span></p>

  <p class="MsoNormal"><span class="calibre1" xml:lang="SR">"Gospođa Haris?"</span></p>

  <p class="MsoNormal"><i class="calibre17"><span class="calibre1" xml:lang="SR">Da li je i dalje gospođa Haris? Gospodina Harisa više nema, ali ona će uvek, uvek biti Markova žena</span></i><span class="calibre1" xml:lang="SR">. Čvrstim glasom reče:</span></p>

  <p class="MsoNormal"><span class="calibre1" xml:lang="SR">"Ovde gospoda Haris."</span></p>

  <p class="MsoNormal"><span class="calibre1" xml:lang="SR">"Ovde kancelarija Tanera Kingslija."</span></p>

  <p class="MsoNormal"><i class="calibre17"><span class="calibre1" xml:lang="SR">Čovek za koga Mark radi, za koga je radio</span></i><span class="calibre1" xml:lang="SR">, pomisli Keli.</span></p>

  <p class="MsoNormal"><span class="calibre1" xml:lang="SR">"Da?"</span></p>

  <p class="MsoNormal"><span class="calibre1" xml:lang="SR">"Gospodin Kingsli bi cenio ako biste došli da se vidite sa njim, na Menhetnu. Želeo bi da se sastane sa vama u direkciji kompanije. Da li ste slobodni?"</span></p>

  <p class="MsoNormal"><span class="calibre1" xml:lang="SR">Keli je bila slobodna. Javila je u agenciju da otkažu sve njene obaveze. Međutim, bila je iznenađena.</span></p>

  <p class="MsoNormal"><i class="calibre17"><span class="calibre1" xml:lang="SR">Zbog čega Taner Kingsli hoće da me vidi?</span></i> <span class="calibre1" xml:lang="SR">Razmišljala je.</span></p>

  <p class="MsoNormal"><span class="calibre1" xml:lang="SR">"Jesam."</span></p>

  <p class="MsoNormal"><span class="calibre1" xml:lang="SR">"Da li bi vam odgovaralo da napustite Pariz u petak?"</span></p>

  <p class="MsoNormal"><span class="calibre1" xml:lang="SR">Njoj nikada više ništa neće odgovarati.</span></p>

  <p class="MsoNormal"><span class="calibre1" xml:lang="SR">"Petak. U redu."</span></p>

  <p class="MsoNormal"><span class="calibre1" xml:lang="SR">"Dobro. Karta Junajted erlajnsa će vas čekati na aerodromu Šarl de</span></p>

  <p class="MsoNormal"><span class="calibre1" xml:lang="SR">Gol." On joj reče broj leta. "Auto će vas dočekati u Njujorku."</span></p>

  <p class="MsoNormal"><span class="calibre1" xml:lang="SR">***</span></p>

  <p class="MsoNormal"><span class="calibre1" xml:lang="SR">Mark joj je pričao o Taneru Kingsliju. Upoznao ga je i mislio da je genije i divan poslodavac.</span></p>

  <p class="MsoNormal"><i class="calibre17"><span class="calibre1" xml:lang="SR">Možda bismo mogli da podelimo uspomene na Marka</span></i><span class="calibre1" xml:lang="SR">, ta misao obradova Keli.</span></p>

  <p class="MsoNormal"><span class="calibre1" xml:lang="SR">Anđela dotrča i skoči joj na krilo. Keli je zagrli.</span></p>

  <p class="MsoNormal"><span class="calibre1" xml:lang="SR">"Šta da uradim s tobom dok sam na putu? Mama bi te povela sa sobom, ali biću odsutna samo nekoliko dana."</span></p>

  <p class="MsoNormal"><span class="calibre1" xml:lang="SR">Keli se odjednom seti ko će pripaziti na kuče. Ona siđe niz stepenište, do kancelarije nastojnika zgrade. Radnici su postavljali novi lift i Keli je uvek sa strahom prolazila pored njih.</span></p>

  <p class="MsoNormal"><span class="calibre1" xml:lang="SR">Nastojnik Filip Sendr bio je visok i privlačan čovek prijatne naravi, a i njegova žena i kćerka su uvek bile na usluzi. Kada su čuli za Marka, bili su slomljeni. Mark je sahranjen na groblju Per Lašez, a prisustvovala je i porodica Sendr.</span></p>

  <p class="MsoNormal"><span class="calibre1" xml:lang="SR">Keli priđe vratima Filipovog stana i pokuca. Kada je otvorio, Keli reče:</span></p>

  <p class="MsoNormal"><span class="calibre1" xml:lang="SR">"Zamolila bih vas za jednu uslugu.''</span></p>

  <p class="MsoNormal"><span class="calibre1" xml:lang="SR">"Uđite. Sve što vam zatreba, madam Haris."</span></p>

  <p class="MsoNormal"><span class="calibre1" xml:lang="SR">"Treba da odem do Njujorka na tri ili četiri dana. Pomislila sam da li biste pričuvali Anđelu dok sam na putu.''</span></p>

  <p class="MsoNormal"><span class="calibre1" xml:lang="SR">"Zar pitate? Ana Marija i ja ćemo uživati sa njom."</span></p>

  <p class="MsoNormal"><span class="calibre1" xml:lang="SR">"Hvala vam. činite mi veliku uslugu."</span></p>

  <p class="MsoNormal"><span class="calibre1" xml:lang="SR">"Obećavam da ćemo se svojski truditi da je razmazimo."</span></p>

  <p class="MsoNormal"><span class="calibre1" xml:lang="SR">Keli se osmehnu.</span></p>

  <p class="MsoNormal"><span class="calibre1" xml:lang="SR">"Prekasno. Ja sam je razmazila,"</span></p>

  <p class="MsoNormal"><span class="calibre1" xml:lang="SR">"Kada nameravate da pođete?"</span></p>

  <p class="MsoNormal"><span class="calibre1" xml:lang="SR">"U petak."</span></p>

  <p class="MsoNormal"><span class="calibre1" xml:lang="SR">"Dobro. Pobrinuću se za sve. Jesam li vam rekao da mi je kćerka primljena na Sorbonu?"</span></p>

  <p class="MsoNormal"><span class="calibre1" xml:lang="SR">"Ne. To je divno. Mora da ste vrlo ponosni."</span></p>

  <p class="MsoNormal"><span class="calibre1" xml:lang="SR">"Jesam. Počinje za dve nedelje. Svi smo vrlo uzbuđeni. Ostvaruje nam se san."</span></p>

  <p class="MsoNormal"><span class="calibre1" xml:lang="SR">U petak ujutru, Keli je odnela Anđelu dole, do stana Filipa Sendrea. Pružila je nastojniku i neke papirne kese.</span></p>

  <p class="MsoNormal"><span class="calibre1" xml:lang="SR">"Ovde je Anđelina omiljena hrana i neke od njenih igračaka..."</span></p>

  <p class="MsoNormal"><span class="calibre1" xml:lang="SR">Filip se skloni i Keli na podu iza njega ugleda gomilu psećih igračaka.</span></p>

  <p class="MsoNormal"><span class="calibre1" xml:lang="SR">Ona se nasmcja.</span></p>

  <p class="MsoNormal"><span class="calibre1" xml:lang="SR">"Anđela, u dobrim si rukama." Zatim zagrli kuče za oproštaj. "Zdravo, Anđela. Hvala vam mnogo, Filipe."</span></p>

  <p class="MsoNormal"><span class="calibre1" xml:lang="SR">Dok je Keli izlazila, telefonistkinja stambene zgrade, Nikol Paradi, takođe je izašla na vrata da je pozdravi. Ta debeljuškasta, sedokosa žena bila je tako niska, da joj se, kada sedne za pult centrale, video samo vrh glave. Ona se osmehnu Keli i reče:</span></p>

  <p class="MsoNormal"><span class="calibre1" xml:lang="SR">"Nedostajaćete nam, madam. Molim vas vratite nam se brzo."</span></p>

  <p class="MsoNormal"><span class="calibre1" xml:lang="SR">Keli prihvati njenu ruku.</span></p>

  <p class="MsoNormal"><span class="calibre1" xml:lang="SR">"Hvala vam. Brzo ću se vratiti, Nikol."</span></p>

  <p class="MsoNormal"><span class="calibre1" xml:lang="SR">Nekoliko minuta kasnije, bila je na putu za aerodrom.</span></p>

  <p class="MsoNormal"><span class="calibre1" xml:lang="SR">Aerodrom Šarl de Gol je, kao i uvek, bio prepun. Bio je to nadrealistički lavirint šaltera za prodaju karata, prodavnica, restorana, stepeništa i ogromnih eskalatora koji pužu uzbrdo i nizbrdo, poput praistorijskih čudovišta.</span></p>

  <p class="MsoNormal"><span class="calibre1" xml:lang="SR">Kada je Keli stigla, menadžer aerodroma je odvede u zasebnu čekaonicu. Četrdeset pet minuta kasnije, najavlje je njen let. Kada je Keli pošla prema izlazu na pistu, jedna žena koja je stajala u blizini isprati je pogledom. U trenutku kada joj je Keli nestala iz vidokruga, žena izvadi mobilni telefon i nazva nekoga.</span></p>

  <p class="MsoNormal"><span class="calibre1" xml:lang="SR">Keli je sedela na svom mestu u avionu, neprestano misleći na Marka, nesvesna činjenice da većina muškaraca i žena u kabini krišom zuri u nju.</span></p>

  <p class="MsoNormal"><i class="calibre17"><span class="calibre1" xml:lang="SR">Šta je Mark radio na osmatračnici Ajfelove kule, u ponoć? S kim je trebalo da se sretne? I zašto?</span></i> <span class="calibre1" xml:lang="SR">pitala se. Najteže pitanje bilo je: <i class="calibre13">Zbog čega bi se Mark ubio? Bili smo tako srećni. Toliko smo se voleli. Ne verujem da se ubio. Ne Mark... ne Mark... ne Mark.</i></span></p>

  <p class="MsoNormal"><span class="calibre1" xml:lang="SR">Keli zatvori oči i pusti misli da odlutaju natrag...</span></p>

  <p class="MsoNormal"><span class="calibre1" xml:lang="SR">Bio je to njihov prvi sastanak. Ona je za to veče obukla svečanu crnu suknju i belu bluzu uz vrat, da Mark ne bi mogao da pomisli kako ga na bilo koji način izaziva. To je trebalo da bude opušteno, neobavezno veče. Keli je primetila da je nervozna. Zbog onog neopisvog doživljaja iz svoga detinjstva, Keli nikada nije izašla ni sa jednim muškarcem, sem iz poslovnih razloga ili prilikom obaveznih, dobrotvornih priredbi.</span></p>

  <p class="MsoNormal"><i class="calibre17"><span class="calibre1" xml:lang="SR">Ovo sa Markom u stvari i nije sastanak</span></i><span class="calibre1" xml:lang="SR">, neprestano je govorila sebi. <i class="calibre13">On i ja ćemo jednostavno biti prijatelji, može da mi bude pratilac u gradu, i neće biti nikakavih romantičnih zavrzlama</i>. Dok je još tako razmišljala, začulo se zvono sa vrata.</span></p>

  <p class="MsoNormal"><span class="calibre1" xml:lang="SR">Keli optimistički udahnu i otvori vrata. Tu je stajao Mark,</span></p>

  <p class="MsoNormal"><span class="calibre1" xml:lang="SR">smeškajući se, sa nekom kutijom i papirnom kesom. Na sebi je imao loše sivo odelo, zelenu košulju, svetlocrvenu kravatu i smeđe cipele. Keli se umalo ne nasmeja glasno. Činjenica da Mark nema nikakvog osećaja za stil nekako joj je bila simpatična. Znala je suviše ljudi čiji ego je zavisio od njihovog mišljenja o svojoj eleganciji.</span></p>

  <p class="MsoNormal"><span class="calibre1" xml:lang="SR">"Uđi", rekla je Keli.</span></p>

  <p class="MsoNormal"><span class="calibre1" xml:lang="SR">"Nadam se da ne kasnim."</span></p>

  <p class="MsoNormal"><span class="calibre1" xml:lang="SR">"Ne, nikako." Došao je dvadeset pet minuta ranije. Mark je pružio Keli onu kutiju.</span></p>

  <p class="MsoNormal"><span class="calibre1" xml:lang="SR">"Ovo je za tebe." Bila je to kutija sa više od dva kilograma čokolade. Keli su tokom godina nudili dijamante, krzna i stanove, ali nikada čokoladu. <i class="calibre13">Upravo ono što je svakoj manekenki potrebno</i>, pomislila je raspoloženo. Keli se osmehnula.</span></p>

  <p class="MsoNormal"><span class="calibre1" xml:lang="SR">"Hvala ti." Mark joj je pružio i kesu.</span></p>

  <p class="MsoNormal"><span class="calibre1" xml:lang="SR">"A ovo su poslastice za Anđelu."</span></p>

  <p class="MsoNormal"><span class="calibre1" xml:lang="SR">Anđela je, kao na znak, ušla u sobu i pritrčala Marku, mašući repom.</span></p>

  <p class="MsoNormal"><span class="calibre1" xml:lang="SR">Mark je digao Anđelu i počeo da je mazi.</span></p>

  <p class="MsoNormal"><span class="calibre1" xml:lang="SR">"Seća me se."</span></p>

  <p class="MsoNormal"><span class="calibre1" xml:lang="SR">"Htela bih zaista da ti se zahvalim za nju", rekla je Keli. "Divno je društvo. Nikada pre nisam imala nešto takvo."</span></p>

  <p class="MsoNormal"><span class="calibre1" xml:lang="SR">Mark je pogledao Keli, a njegov pogled je govorio sve.</span></p>

  <p class="MsoNormal"><span class="calibre1" xml:lang="SR">Veče je proteklo neočekivano prijatno. Mark je bio šarmantan, a Keli je bila dirnuta njegovim uživanjem u njenom društvu. Bio je inteligentan i opušten sagovornik, i vreme je proticalo brže nego što je ona to očekivala.</span></p>

  <p class="MsoNormal"><span class="calibre1" xml:lang="SR">Na kraju večeri, Mark je rekao:</span></p>

  <p class="MsoNormal"><span class="calibre1" xml:lang="SR">"Nadam se da ovo možemo da ponovimo."</span></p>

  <p class="MsoNormal"><span class="calibre1" xml:lang="SR">"Da, volela bih to."</span></p>

  <p class="MsoNormal"><span class="calibre1" xml:lang="SR">"Keli, šta najviše voliš da radiš?"</span></p>

  <p class="MsoNormal"><span class="calibre1" xml:lang="SR">"Volim fudbal. A ti?"</span></p>

  <p class="MsoNormal"><span class="calibre1" xml:lang="SR">Markovo lice je postalo bezizrazno.</span></p>

  <p class="MsoNormal"><span class="calibre1" xml:lang="SR">"Oh, ovaj, da, volim ga."</span></p>

  <p class="MsoNormal"><i class="calibre17"><span class="calibre1" xml:lang="SR">Kako loše laže,</span></i> <span class="calibre1" xml:lang="SR">pomislila je Keli. Javila joj se nestašna ideja.</span></p>

  <p class="MsoNormal"><span class="calibre1" xml:lang="SR">"U subotu igraju prvenstvenu utakmicu, da li bi išao?"</span></p>

  <p class="MsoNormal"><span class="calibre1" xml:lang="SR">Mark je progutao knedlu i neubedljivo rekao:</span></p>

  <p class="MsoNormal"><span class="calibre1" xml:lang="SR">"Naravno. Odlično."</span></p>

  <p class="MsoNormal"><span class="calibre1" xml:lang="SR">Kada su se vratili pred Kelinu zgradu, ona je osetila napetost. To je uvek bio trenutak za: Šta misliš o poljupcu za laku noć...? Mogao bih da</span></p>

  <p class="MsoNormal"><span class="calibre1" xml:lang="SR">svratim na pićence...? Nećeš valjda da provedeš noć sama...</span></p>

  <p class="MsoNormal"><span class="calibre1" xml:lang="SR">Kada su stigli do Kelinih vrata, Mark ju je pogledao i rekao:</span></p>

  <p class="MsoNormal"><span class="calibre1" xml:lang="SR">"Keli, znaš li šta sam prvo primetio na tebi?"</span></p>

  <p class="MsoNormal"><span class="calibre1" xml:lang="SR">Ona je zadržala dah. <i class="calibre13">Evo, počinje</i>, pomislila je: <i class="calibre13">Imaš divnu guzu... Sviđaju mi se tvoje sike... Voleo bih tvoje duge noge oko vrata...</i></span></p>

  <p class="MsoNormal"><span class="calibre1" xml:lang="SR">"Ne", reče Keli ledeno. "Šta si prvo primetio?"</span></p>

  <p class="MsoNormal"><span class="calibre1" xml:lang="SR">"Bol u pogledu."</span></p>

  <p class="MsoNormal"><span class="calibre1" xml:lang="SR">Pre nego što je stigla da odgovori, Mark je rekao:</span></p>

  <p class="MsoNormal"><span class="calibre1" xml:lang="SR">"Laku noć."</span></p>

  <p class="MsoNormal"><span class="calibre1" xml:lang="SR">I Keli ga je gledala dok je odlazio.</span></p>

  <p class="MsoNormal"></p>

  <p class="MsoNormal"></p>
</body>
</html>
