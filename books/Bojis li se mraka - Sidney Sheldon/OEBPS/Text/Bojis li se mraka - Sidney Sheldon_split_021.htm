<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <meta content="Microsoft Word 12 (filtered)" name="Generator"/>
    <title>Непознато</title>
    <meta http-equiv="Content-Type" content="text/html; charset=utf-8"/>
  <link href="../../stylesheet.css" type="text/css" rel="stylesheet"/>
<link href="../../page_styles.css" type="text/css" rel="stylesheet"/>
</head>
  <body class="calibre">
  <h2 class="calibre10" id="calibre_pb_21"><span class="calibre11"><span class="calibre20" xml:lang="SR">Vašington, DC</span></span></h2>

  <p class="MsoNormal"><span class="calibre1" xml:lang="SR">Na saslušanju pred Senatskim izbornim komitetom za životnu sredinu, u gradu Vašingtonu, grupa od šest članova senatskog komiteta i trideset šest gledalaca i reportera pažljivo je slušala svedočenje Tanera Kingslija.</span></p>

  <p class="MsoNormal"><span class="calibre1" xml:lang="SR">Bio je u četrdesetim godinama, visok i zgodan, čeličnoplavih očiju i blistave inteligencije. Imao je kukast nos, jaku bradu i profil koji bi lepo izgledao na metalnom novčiću.</span></p>

  <p class="MsoNormal"><span class="calibre1" xml:lang="SR">Predsednica Komiteta, starija senatorka Polin Meri van Luven. bila je upečatljiva figura, gotovo agresivnog samopouzdanja. Pogledala je Tanera i rekla suvo:</span></p>

  <p class="MsoNormal"><span class="calibre1" xml:lang="SR">"Možete početi, gospodine Kingsli."</span></p>

  <p class="MsoNormal"><span class="calibre1" xml:lang="SR">Taner klimnu glavom.</span></p>

  <p class="MsoNormal"><span class="calibre1" xml:lang="SR">"Hvala, senatorko." Okrenuo se ostalim članovima Komiteta i progovorio emotivnim glasom: "Dok neki od političara iz naše vlade još uvek raspravljaju o posledicama globalnog zagrevanja i efektu staklene bašte, rupa u ozonskom omotaču i dalje se širi. Zbog toga na jednoj polovini sveta preovladava suša, a na drugoj polovini poplave. U Rosovom moru, zbog globalnog otopljavanja, upravo se odvalio ledeni breg veličine Jamajke. Ozonska rupa iznad Južnog pola dostigla je rekordnu veličinu od dvadeset pet miliona kvadratnih kilometara." Zastao je zbog utiska, pa polako ponovio: "Dvadeset pet miliona kvadratnih kilometara."</span></p>

  <p class="MsoNormal"><span class="calibre1" xml:lang="SR">" Svedoci smo rekordnog broja orkana, ciklona, tajfuna i oluja koji</span></p>

  <p class="MsoNormal"><span class="calibre1" xml:lang="SR">pustoše delove Evrope. Zbog radikalnih promena vremena, milioni ljudi širom sveta suočavaju se sa glađu i izumiranjem. Ali to su samo reči: glad i izumiranje. Ne mislite o njima samo kao o rečima. Mislite o njihovom značenju, muškarci, žene i deca, gladni i bez domova, umiru. Prošlog leta. više od dvadeset hiljada ljudi umrlo je tokom toplotnog talasa u Evropi." Taner diže glas. "A šta smo mi učinili u vezi s tim? Naša vlada je odbila da ratifikuje Protokol iz Kjota, svetski sporazum o očuvanju životne sredine. Zaključak je da uopšte ne brinemo o onome što se dešava ostatku sveta. Samo ćemo ići i raditi što nam je volja. Zar smo toliko glupi i samoživi, da ne primećujemo šta radimo..."</span></p>

  <p class="MsoNormal"><span class="calibre1" xml:lang="SR">Senatorka van Luven ga prekide:</span></p>

  <p class="MsoNormal"><span class="calibre1" xml:lang="SR">"Gospodine Kingsli, ovo nije rasprava. Zamoliću vas da govorite umerenijim tonom."</span></p>

  <p class="MsoNormal"><span class="calibre1" xml:lang="SR">Taner duboko udahnu vazduh, pa kimnu glavom. Zatim nastavi manje emotivnim glasom:</span></p>

  <p class="MsoNormal"><span class="calibre1" xml:lang="SR">"Kao što svi znamo, efekat staklene bašte prouzrokovan je sagorevanjem fosilnih goriva i drugih odnosnih činilaca koji su sasvim izvan naše kontrole, ali te emisije su dostigle najviši nivo u poslednjih pola miliona godina. One zagađuju vazduh koji naša deca i unuci udišu. To zagađivanje može biti zaustavljeno. A zašto nije? Zato što bi to koštalo mnogo novca iz velikih poslova." On opet podiže glas. "Novac! Koliko vredi jedan udah svežeg vazduha, u poređenju sa životom ljudskog bića? Galon goriva? Dva galona goriva?" Glas mu postade još žešći. "Koliko znamo, ova planeta je jedino mesto na kome možemo da živimo, pa ipak trujemo zemlju, okeanc i vazduh koji udišemo, i to velikom brzinom. Ako ne prestanemo..."</span></p>

  <p class="MsoNormal"><span class="calibre1" xml:lang="SR">Senatorka van Luven ga opet prekide:</span></p>

  <p class="MsoNormal"><span class="calibre1" xml:lang="SR">"Gospodine Kinasli..."</span></p>

  <p class="MsoNormal"><span class="calibre1" xml:lang="SR">"Izvinjavam se, senatorko. Ljut sam. Ne mogu da gledam uništavanje našeg sveta, a da se ne usprotivim."</span></p>

  <p class="MsoNormal"><span class="calibre1" xml:lang="SR">Kingsli je govorio još trideset minuta. Kada je završio, senatorka van Luven reče:</span></p>

  <p class="MsoNormal"><span class="calibre1" xml:lang="SR">"Gospodine Kingsli, molim vas, dođite u moju kancelariju. Ovo saslušanje je završeno."</span></p>

  <p class="MsoNormal"><span class="calibre1" xml:lang="SR">Kancelarija senatorke van Luven u početku je bila nameštena u tipičnom, sterilnom, birokratskom maniru: pisaći i konferncijski sto, šest stolica i niz ormana za kartoteku, ali senatorka je dodala svoj, ženski ulicaj pomoću raznobojnih tkanina, slika i fotografija.</span></p>

  <p class="MsoNormal"><span class="calibre1" xml:lang="SR">Kada je Taner ušao, u kancelariji su, sem senatorke van Luven, bile još</span></p>

  <p class="MsoNormal"><span class="calibre1" xml:lang="SR">dve žene.</span></p>

  <p class="MsoNormal"><span class="calibre1" xml:lang="SR">"Ovo su moje pomoćnice. Korin Marfi i Keroli Trast."</span></p>

  <p class="MsoNormal"><span class="calibre1" xml:lang="SR">Korin Marfi, privlačna riđokosa i Keroli Trast, mala plavuša, obe dvadesetih godina, sedoše pored senatorke. Bilo je jasno da su očarane Tanerom.</span></p>

  <p class="MsoNormal"><span class="calibre1" xml:lang="SR">"Sedite, gospodine Kingsli", reče senatorka van Luven.</span></p>

  <p class="MsoNormal"><span class="calibre1" xml:lang="SR">Taner sede. Senatorka ga je posmatrala jedan trenutak.</span></p>

  <p class="MsoNormal"><span class="calibre1" xml:lang="SR">"Iskreno, ne razumem vas."</span></p>

  <p class="MsoNormal"><span class="calibre1" xml:lang="SR">"Oh, zaista? Iznenađen sam, senatorko. Mislio sam da sam se otvoreno izjasnio. Ja mislim..."</span></p>

  <p class="MsoNormal"><span class="calibre1" xml:lang="SR">"Znam šta mislite. Ali vaša kompanija ima mnogo projekata pod ugovorima sa našom vladom, koju vi napadate zbog životne sredine. Zar to ne može loše da se odrazi na posao?"</span></p>

  <p class="MsoNormal"><span class="calibre1" xml:lang="SR">Taner hladno reče:</span></p>

  <p class="MsoNormal"><span class="calibre1" xml:lang="SR">"Ovo nema veze sa poslom, senatorko van Luven. Ovo je vezano za humanost. Prisustvujemo početku katastrofalne globalne destabilizacije. Pokušavam da navedem Senat da usmeri fondove i ispravi to."</span></p>

  <p class="MsoNormal"><span class="calibre1" xml:lang="SR">Senatorka van Luven reče sa nevericom:</span></p>

  <p class="MsoNormal"><span class="calibre1" xml:lang="SR">"Neki od tih fondova mogli bi otići i vašoj kompaniji, zar ne?"</span></p>

  <p class="MsoNormal"><span class="calibre1" xml:lang="SR">"Uopšte me ne zanima ko će dobiti novac. Samo želim da vidim da se nešto čini pre nego što bude prekasno."</span></p>

  <p class="MsoNormal"><span class="calibre1" xml:lang="SR">Korin Marfi reče toplo:</span></p>

  <p class="MsoNormal"><span class="calibre1" xml:lang="SR">"To je divno. Vi ste vrlo neobičan čovek."</span></p>

  <p class="MsoNormal"><span class="calibre1" xml:lang="SR">Taner se okrenu njoj:</span></p>

  <p class="MsoNormal"><span class="calibre1" xml:lang="SR">"Gospođice Marfi, ako time mislite da je većini ljudi više stalo do novca nego do morala, sa žaljenjem moram reći da ste verovatno u pravu.''</span></p>

  <p class="MsoNormal"><span class="calibre1" xml:lang="SR">Umeša se i Keroli Trast.</span></p>

  <p class="MsoNormal"><span class="calibre1" xml:lang="SR">"..Mislim da je to što pokušavate, divno."</span></p>

  <p class="MsoNormal"><span class="calibre1" xml:lang="SR">Senatorka sa neodobravanjem pogleda obe pomoćnice, pa se okrenu Taneru.</span></p>

  <p class="MsoNormal"><span class="calibre1" xml:lang="SR">"Ne mogu ništa da vam obećam, ali razgovaraću sa kolegama i saznati šta oni misle o životnoj sredini, pa ću vam se javiti."</span></p>

  <p class="MsoNormal"><span class="calibre1" xml:lang="SR">"Hvala vam, senatorko. Mnogo bih to cenio." Oklevao je, "Možda bih jednom, kad se zateknete na Menhetnu, mogao da vas provedem kroz KIG i pokažem vam naše operacije. Mislim da bi vas zanimalo."</span></p>

  <p class="MsoNormal"><span class="calibre1" xml:lang="SR">Senatorka van Luven ravnodušno klimnu glavom.</span></p>

  <p class="MsoNormal"><span class="calibre1" xml:lang="SR">"Javiću vam se."</span></p>

  <p class="MsoNormal"><span class="calibre1" xml:lang="SR">I sastanak je bio završen.</span></p>
</body>
</html>
