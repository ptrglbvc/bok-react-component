<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <meta content="Microsoft Word 12 (filtered)" name="Generator"/>
    <title>Непознато</title>
    <meta http-equiv="Content-Type" content="text/html; charset=utf-8"/>
  <link href="../../stylesheet.css" type="text/css" rel="stylesheet"/>
<link href="../../page_styles.css" type="text/css" rel="stylesheet"/>
</head>
  <body class="calibre">
  <h1 class="calibre8" id="calibre_pb_17"><span class="calibre11"><span class="calibre19" xml:lang="SR">DESETO POGLAVLJE</span></span></h1>

  <p class="MsoNormal"><span class="calibre1" xml:lang="SR">Za Keli, sve se dešavalo kao u magli. Brzo je savladala sve najvažnije vidove manekenstva, jer joj je agencija omogućila da prođe kurseve poziranja, ravnoteže i držanja. Manekenstvo je umnogome zavisilo od stava, a to je za Keli značilo glumljenje jer ona se nije osećala ni lepom, niti poželjnom.</span></p>

  <p class="MsoNormal"><span class="calibre1" xml:lang="SR">Fraza „uspeh preko noći" mogla je biti izmišljena zbog Keli. Ona je zračila uzbuđenjem i provokacijom, ali i nedodirljivošću, što je bio izazov muškarcima. Za dve godine Keli je postala vrhunska manekenka. Reklamirala je prozvode u preko deset zemalja. Najveći deo vremena Keli je provodila u Parizu, gde su se nalazili neki od najvažnijih klijenata njene agencije.</span></p>

  <p class="MsoNormal"><span class="calibre1" xml:lang="SR">Jednom, posle jedne raskošne modne revije, u Njujorku, pre povratka u Pariz, Keli je otišla da vidi majku. Ona je izgledala starije i umornije. <i class="calibre13">Treba da je izvučem odavde,</i> pomislila je Keli. <i class="calibre13">Kupiću joj lep stan i brinuti o njoj.</i></span></p>

  <p class="MsoNormal"><span class="calibre1" xml:lang="SR">Majka je izgledala radosno jer je vidi.</span></p>

  <p class="MsoNormal"><span class="calibre1" xml:lang="SR">"Drago mi je da ti je tako dobro. Keli. Hvala ti za mesečne čekove."</span></p>

  <p class="MsoNormal"><span class="calibre1" xml:lang="SR">"Uvek, majko. Hoću da razgovaram sa tobom. Smislila sam jedan plan. Hoću da odeš..."</span></p>

  <p class="MsoNormal"><span class="calibre1" xml:lang="SR">"Vidi ko nam je došao u posetu, njeno visočanstvo." Njen očuh je upravo ušao. "Šta ti radiš ovde? Zar ne treba negda da se šepuriš u onoj finoj odeći?"</span></p>

  <p class="MsoNormal"><i class="calibre17"><span class="calibre1" xml:lang="SR">Moraću ovo drugi put</span></i><span class="calibre1" xml:lang="SR">, pomislila je Keli.</span></p>

  <p class="MsoNormal"><span class="calibre1" xml:lang="SR">Keli je morala da svrati na još jedno mesto. Otišla je u biblioteku u kojoj je provela toliko prijatnih sati; dok je prolazila kroz vrata sa nekoliko časopisa u ruci, počeše da joj se javljaju uspomene.</span></p>

  <p class="MsoNormal"><span class="calibre1" xml:lang="SR">Gospođa Hjuston nije bila za pultom. Keli uđe i nađe je u jednom od bočnih prolaza, kako, blistava u lepoj šivenoj haljini stavlja knjige na jednu od polica. Začuvši da se vrata otvaraju, gospođa Hjuston je doviknula:</span></p>

  <p class="MsoNormal"><span class="calibre1" xml:lang="SR">"Odmah ću doći." Okrenula se. "Keli!" Bio je to gotovo krik. "..Oh, Keli!"</span></p>

  <p class="MsoNormal"><span class="calibre1" xml:lang="SR">Potrčale su jedna prema drugoj i zagrlile se. Gospođa Hjuston se izmaknu i pogleda Keli.</span></p>

  <p class="MsoNormal"><span class="calibre1" xml:lang="SR">"Ne mogu da verujem da si to ti. Šta radiš u ovom gradu?"</span></p>

  <p class="MsoNormal"><span class="calibre1" xml:lang="SR">"Došla sam da vidim majku, ali htela sam da vidim i vas."</span></p>

  <p class="MsoNormal"><span class="calibre1" xml:lang="SR">"Toliko sam ponosna na tebe. Ni ne znaš koliko."</span></p>

  <p class="MsoNormal"><span class="calibre1" xml:lang="SR">"Gospođo Hjuston. sećate li se kada sam pitala kako da vam se zahvalim? Tražili ste da vam omogućim da vidite moju sliku u nekom modnom časopisu. Izvolite."</span></p>

  <p class="MsoNormal"><span class="calibre1" xml:lang="SR">Keli stavi gomilu časopisa u ruke gospođe Hjuston. Bili su tu Elle, Cosmopolitan, Vanity Fair i Vogue. Na svim koricama bila je ona.</span></p>

  <p class="MsoNormal"><span class="calibre1" xml:lang="SR">"Divni su." Gospođa Hjuston je bila oduševljena. "Hoću nešto da ti pokažem." Ona ode iza pulta i izvuče nekoliko primeraka istih časopisa.</span></p>

  <p class="MsoNormal"><span class="calibre1" xml:lang="SR">Keli je za trenutak zanemela.</span></p>

  <p class="MsoNormal"><span class="calibre1" xml:lang="SR">"Kako da vam se stvarno zahvalim? Promenili ste mi život."</span></p>

  <p class="MsoNormal"><span class="calibre1" xml:lang="SR">"Ne, Keli. Sama si ga promenila. Ja sam te samo malo pogurala. I Keli..."</span></p>

  <p class="MsoNormal"><span class="calibre1" xml:lang="SR">"Da?"</span></p>

  <p class="MsoNormal"><span class="calibre1" xml:lang="SR">"Zahvaljujući tebi, i ja sam postala modistkinja!"</span></p>

  <p class="MsoNormal"><span class="calibre1" xml:lang="SR">***</span></p>

  <p class="MsoNormal"><span class="calibre1" xml:lang="SR">Pošto je Keli brinula o svom privatnom životu, slava joj je ponekad stvarala probleme. Neprestano navaljivanje fotoreportera joj je smetalo,</span></p>

  <p class="MsoNormal"><span class="calibre1" xml:lang="SR">a imala je i neku vrstu fobije od nepoznatih ljudi. Keli je volela samoću, a razmišljanje o Marku vraćalo ju je u prošlost.</span></p>

  <p class="MsoNormal"><span class="calibre1" xml:lang="SR">Sećala se prvog puta...</span></p>

  <p class="MsoNormal"><span class="calibre1" xml:lang="SR">Bila je na ručku u restoranu Le Sink hotela Žorž V, kada je neki loše odeven eovek u prolazu zastao i zagledao se u nju. Imao je nezdrav, bled ten nekoga ko ne izlazi iz kuće. Nosio je primerak Elle, otvoren na strani sa Kelinom fotografijom.</span></p>

  <p class="MsoNormal"><span class="calibre1" xml:lang="SR">"Izvinite", rekao je nepoznati.</span></p>

  <p class="MsoNormal"><span class="calibre1" xml:lang="SR">Keli je nervozno digla pogled.</span></p>

  <p class="MsoNormal"><span class="calibre1" xml:lang="SR">"Da?"</span></p>

  <p class="MsoNormal"><span class="calibre1" xml:lang="SR">"Video sam vašu... pročitao sam ovaj članak o vama, gde piše da ste rođeni u Filadclfiji." Njegov glas zvučao je napadno. "I ja sam tamo rođen i, kad sam video vaše slike, učinilo mi se da vas znam i..."</span></p>

  <p class="MsoNormal"><span class="calibre1" xml:lang="SR">Keli je hladno rekla:</span></p>

  <p class="MsoNormal"><span class="calibre1" xml:lang="SR">"Ne znate me, a ne volim da me gnjave nepoznati ljudi."</span></p>

  <p class="MsoNormal"><span class="calibre1" xml:lang="SR">"Oh, izvinite." Progutao je knedlu. "Nisam hteo da... nisam nepoznat. Mislim... zovem se Mark Haris i radim za Kingsli internejšenel. Kada sam vas ugledao ovde, pomislio sam da možda ne volite da ručate sami, pa bismo vi i ja mogli..."</span></p>

  <p class="MsoNormal"><span class="calibre1" xml:lang="SR">Keli ga je oštro pogledala.</span></p>

  <p class="MsoNormal"><span class="calibre1" xml:lang="SR">"..Pogrešno ste pomislili. Sada bih volela da odete."</span></p>

  <p class="MsoNormal"><span class="calibre1" xml:lang="SR">On je zamucao.</span></p>

  <p class="MsoNormal"><span class="calibre1" xml:lang="SR">"Ja... nisam hteo da smetam. Samo sam...'' primetio je izraz na njenom licu. "Odlazim."</span></p>

  <p class="MsoNormal"><span class="calibre1" xml:lang="SR">Keli ga je gledala dok je izlazio kroz vrata sa onim svojim časopisom. <i class="calibre13">Dobro da sam uspela da ga se otarasim</i>, pomislila je.</span></p>

  <p class="MsoNormal"><span class="calibre1" xml:lang="SR">Keli je potpisala jcdnonedeljni ugovor sa nekoliko modnih časopisa. Dan posle susreta sa Markom Harisom bila je u manekenskoj svlačionici, kada je stiglo trideset šest ruža za nju. Na kartici je pisalo:</span></p>

  <p class="MsoNormal"><span class="calibre14" xml:lang="SR">Molim vas, oprostite što sam vas uznemirio. Mark Haris.</span></p>

  <p class="MsoNormal"><span class="calibre1" xml:lang="SR">Keli je pocepala njegovu karticu.</span></p>

  <p class="MsoNormal"><span class="calibre1" xml:lang="SR">"Pošaljite to cveće u dečju bolnicu."</span></p>

  <p class="MsoNormal"><span class="calibre1" xml:lang="SR">Sledećeg jutra, pomoćnica iz garderobe je opet ušla u svlačionicu, sa nekakvim paketom.</span></p>

  <p class="MsoNormal"><span class="calibre1" xml:lang="SR">"Keli, neki čovek je ostavio ovo za vas."</span></p>

  <p class="MsoNormal"><span class="calibre1" xml:lang="SR">Unutra je bila samo jedna orhideja. Na kartici je pisalo:</span></p>

  <p class="MsoNormal"><span class="calibre14" xml:lang="SR">Nadam se da ste mi oprostili. Mark Haris.</span></p>

  <p class="MsoNormal"><span class="calibre1" xml:lang="SR">Keli pocepa karticu.</span></p>

  <p class="MsoNormal"><span class="calibre1" xml:lang="SR">"Zadržite cveće,"</span></p>

  <p class="MsoNormal"><span class="calibre1" xml:lang="SR">Posle toga. Mark Haris je slao cveće gotovo svakodnevno: korpicu sa voćem, prsten raspoloženja, igračku Deda Mraza. Keli ih je sve odbijala. Zatim je stigao drugačiji poklon: bilo je to slatko štene francuske pudlice, sa crvenom trakom oko vrata i zakačenom karticom:</span> <span class="calibre14" xml:lang="SR">Ovo je Anđela. Nadam se da ćete je voleti koliko i ja. Mark Haris.</span></p>

  <p class="MsoNormal"><span class="calibre1" xml:lang="SR">Keli je nazvala informacije i dobila broj Kingsli internejšenal grupe. Pošto se njihova tefonistkinja javila, Keli je upitala:</span></p>

  <p class="MsoNormal"><span class="calibre1" xml:lang="SR">"Da li kod vas radi Mark Haris?"</span></p>

  <p class="MsoNormal"><span class="calibre1" xml:lang="SR">"Qui, Mademoiselle."</span></p>

  <p class="MsoNormal"><span class="calibre1" xml:lang="SR">"Molim vas, mogu li da razgovaram sa njim?"</span></p>

  <p class="MsoNormal"><span class="calibre1" xml:lang="SR">"Samo trenutak."</span></p>

  <p class="MsoNormal"><span class="calibre1" xml:lang="SR">Minut kasnije, Keli je začula poznati glas.</span></p>

  <p class="MsoNormal"><span class="calibre1" xml:lang="SR">"Halo?"</span></p>

  <p class="MsoNormal"><span class="calibre1" xml:lang="SR">"G. Haris?"</span></p>

  <p class="MsoNormal"><span class="calibre1" xml:lang="SR">"Da."</span></p>

  <p class="MsoNormal"><span class="calibre1" xml:lang="SR">"Ovde Keli. Odlučila sam da prihvatim vaš poziv na ručak.''</span></p>

  <p class="MsoNormal"><span class="calibre1" xml:lang="SR">Nastala je zapanjujuća tišina, pa:</span></p>

  <p class="MsoNormal"><span class="calibre1" xml:lang="SR">"Zaista? To je... izvrsno."</span></p>

  <p class="MsoNormal"><span class="calibre1" xml:lang="SR">Keli je osećala uzbuđenje u njegovom glasu.</span></p>

  <p class="MsoNormal"><span class="calibre1" xml:lang="SR">"Da se nađemo kod Lorana danas, u jedan?"</span></p>

  <p class="MsoNormal"><span class="calibre1" xml:lang="SR">"To bi bilo odlično. Hvala vam mnogo. Ja..."</span></p>

  <p class="MsoNormal"><span class="calibre1" xml:lang="SR">"Ja ću rezervisati. Doviđenja."</span></p>

  <p class="MsoNormal"><span class="calibre1" xml:lang="SR">Mark Haris je stajao, čekajući na sto kod Lorana, kada je žurno stigla i Keli, sa kučencetom u rukama. Markovo lice se ozarilo.</span></p>

  <p class="MsoNormal"><span class="calibre1" xml:lang="SR">"Vi... došli ste. Nisam bio siguran da... a doneli ste i Anđelu."</span></p>

  <p class="MsoNormal"><span class="calibre1" xml:lang="SR">"Da." Keli predade kuče Marku. "Ona može da vam se pridruži za ručak", rekla je Keli ledeno, okrenula se i htela da ode.</span></p>

  <p class="MsoNormal"><span class="calibre1" xml:lang="SR">Mark je rekao:</span></p>

  <p class="MsoNormal"><span class="calibre1" xml:lang="SR">"Ne razumem. Mislio sam..."</span></p>

  <p class="MsoNormal"><span class="calibre1" xml:lang="SR">"Pa, objasniću vam poslednji put", odsečno je rekla Keli. "Prestanite da mi dosađujete. Shvatate li to?"</span></p>

  <p class="MsoNormal"><span class="calibre1" xml:lang="SR">Mark Haris je pocrveneo.</span></p>

  <p class="MsoNormal"><span class="calibre1" xml:lang="SR">"Da. Da, naravno. Izvinite. Nisam... nisam hteo to... samo sam mislio... neznam šta da... voleo bih da vam objasnim. Da li biste seli samo za trenutak?"</span></p>

  <p class="MsoNormal"><span class="calibre1" xml:lang="SR">Keli je htela da kaže „ne", ali je sela, sa izrazom prezira na licu.</span></p>

  <p class="MsoNormal"><span class="calibre1" xml:lang="SR">"Da?"</span></p>

  <p class="MsoNormal"><span class="calibre1" xml:lang="SR">Mark Haris je duboko uzdahnuo.</span></p>

  <p class="MsoNormal"><span class="calibre1" xml:lang="SR">"Zaista mi je vrlo žao. Nisam nameravao da vam dosađujem. Slao</span></p>

  <p class="MsoNormal"><span class="calibre1" xml:lang="SR">sam ove stvari da bih se izvinio za ometanje. Samo sam želeo šansu da... kad sam video vašu sliku, učinilo mi se da vas poznajem celog života. A kad sam video i lično, bili ste još više..." mucao je, mučeći se. "Ovaj... trebalo je da znam da neko poput vas nikada ne bi mogao da se zainteresuje za nekoga kao što sam... ja. Poneo sam se kao glupi školarac. Toliko mi je neprijatno. Samo sam... nisam znao kako da vam kažem kako se osećam i..." glas mu zamuknu. Očigledno da je bio povređen. "Jednostavno nisam dobar u... u objašnjavanju onoga što osećam. Celog života sam bio sam. Niko nikada... kad sam imao šest godina, roditelji su mi se razveli i sporili se zbog starateljstva. Nijedno od njih nije me želelo."</span></p>

  <p class="MsoNormal"><span class="calibre1" xml:lang="SR">Keli ga je gledala ćuteći. Njegove reči su odzvanjale, vraćajući joj davno pokopane uspomene:</span></p>

  <p class="MsoNormal"><i class="calibre17"><span class="calibre1" xml:lang="SR">"Zašto se nisi otarasila tog deteta pre nego što se rodilo?"</span></i></p>

  <p class="MsoNormal"><span class="calibre1" xml:lang="SR">On je nastavio.</span></p>

  <p class="MsoNormal"><span class="calibre1" xml:lang="SR">"Odrastao sam u nekoliko različitih starateljskih porodica, u kojima niko nije mario..."</span></p>

  <p class="MsoNormal"><i class="calibre17"><span class="calibre1" xml:lang="SR">"To su tvoji ujaci. Ne gnjavi ih."</span></i> <span class="calibre1" xml:lang="SR">Keli se još uvck sećala majčinog glasa.</span></p>

  <p class="MsoNormal"><span class="calibre1" xml:lang="SR">"….činilo mi se da ništa ne mogu da uradim kako treba..." nastavljao je Mark, kao i glas u Kelinoj glavi:</span></p>

  <p class="MsoNormal"><i class="calibre17"><span class="calibre1" xml:lang="SR">"Večera je loša... Ta haljina ti ne stoji zbog boje... Nisi završila čišćenje kupatila..."</span></i></p>

  <p class="MsoNormal"><span class="calibre1" xml:lang="SR">"Htcli su da prekinem školovanje da bih radio u garaži, a ja sam želeo da budem naučnik. Govorili su da sam suviše glup..."</span></p>

  <p class="MsoNormal"><span class="calibre1" xml:lang="SR">Keli se, sećajući se sopstvene prošlosti, sve više uživljavala u ono što je on govorio:</span></p>

  <p class="MsoNormal"><i class="calibre17"><span class="calibre1" xml:lang="SR">"Sve manekenke su kurve..."</span></i></p>

  <p class="MsoNormal"><span class="calibre1" xml:lang="SR">"Sanjao sam da odem na koledž, ali oni su govorili da mi nije potrebno obrazovanje za ono što ću raditi. Kad sam dobio stipendiju za MIT*<a class="calibre15" href="../Text/Bojis%20li%20se%20mraka%20-%20Sidney%20Sheldon_split_067.htm#_edn3" id="_ednref3" title=""><span class="MsoEndnoteReference"><span class="MsoEndnoteReference"><span class="calibre16" xml:lang="SR">[3]</span></span></span></a>, usvojitelji su rekli da ću verovatno biti izbačen iz škole..."</span></p>

  <p class="MsoNormal"><span class="calibre1" xml:lang="SR">To što je govorio taj neznanac, zvučalo je kao ponavljanje njenog, sopstvenog života:</span></p>

  <p class="MsoNormal"><i class="calibre17"><span class="calibre1" xml:lang="SR">"Koledž? Straćićeš četiri godine života..."</span></i> <span class="calibre1" xml:lang="SR">Keli je tako sedela, duboko dirnuta, osećajući se isto kao i taj stranac preko puta nje.</span></p>

  <p class="MsoNormal"><span class="calibre1" xml:lang="SR">"Pošto sam završio MIT, došao sam ovde, da radim za ogranak Kingsli internejšenel grupe. Ali bio sam strašno usamljen."</span></p>

  <p class="MsoNormal"><span class="calibre1" xml:lang="SR">Nastala je duga pauza.</span></p>

  <p class="MsoNormal"><span class="calibre1" xml:lang="SR">"Negde, davno, čitao sam da je u životu najvažnije naći nekoga, koga možete voleti i ko voli vas... i poverovao sam u to."</span></p>

  <p class="MsoNormal"><span class="calibre1" xml:lang="SR">Keli je sedela ćuteći. Mark Haris reče nespretno:</span></p>

  <p class="MsoNormal"><span class="calibre1" xml:lang="SR">"Ali nisam uspeo da nađem takvu ženu i bio sam spreman da dignem ruke. A onda, onog dana, ugledao sam vas..." Nije bio u stanju da nastavi. Ustao je, sa Anđelom u rukama. "Strašno me je sramota zbog svega ovoga. Obećavam da vam neću smetati nikada više. Zbogom."</span></p>

  <p class="MsoNormal"><span class="calibre1" xml:lang="SR">Keli je gledala kako kreće.</span></p>

  <p class="MsoNormal"><span class="calibre1" xml:lang="SR">"Gde nosite mog psa?" doviknula je.</span></p>

  <p class="MsoNormal"><span class="calibre1" xml:lang="SR">Mark Haris se okrenuo, zbunjen.</span></p>

  <p class="MsoNormal"><span class="calibre1" xml:lang="SR">"Izvinite?"</span></p>

  <p class="MsoNormal"><span class="calibre1" xml:lang="SR">"Anđela je moja. Zar mi je niste dali?"</span></p>

  <p class="MsoNormal"><span class="calibre1" xml:lang="SR">Mark je stajao ne shvatajući.</span></p>

  <p class="MsoNormal"><span class="calibre1" xml:lang="SR">"Da, ali rekli ste..."</span></p>

  <p class="MsoNormal"><span class="calibre1" xml:lang="SR">Dogovorićemo se nešto, gospodine Harise. Ja ću zadržati Anđelu, a vi ćete moći da je posećujete."</span></p>

  <p class="MsoNormal"><span class="calibre1" xml:lang="SR">Prošao je jedan trenutak prč nego što je njegov osmeh obasjao prostoriju.</span></p>

  <p class="MsoNormal"><span class="calibre1" xml:lang="SR">"Mislite da mogu... dozvolićete mi?"</span></p>

  <p class="MsoNormal"><span class="calibre1" xml:lang="SR">Keli odgovori:</span></p>

  <p class="MsoNormal"><span class="calibre1" xml:lang="SR">"Zašto ne porazgovaramo o tome kasnije, za večerom?"</span></p>

  <p class="MsoNormal"><span class="calibre1" xml:lang="SR">Nije imala pojma da je upravo postala meta za ubistvo.</span></p>

  <p class="MsoNormal"></p>

  <p class="MsoNormal"></p>
</body>
</html>
