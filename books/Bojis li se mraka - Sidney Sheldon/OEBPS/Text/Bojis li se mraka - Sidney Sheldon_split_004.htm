<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <meta content="Microsoft Word 12 (filtered)" name="Generator"/>
    <title>Непознато</title>
    <meta http-equiv="Content-Type" content="text/html; charset=utf-8"/>
  <link href="../../stylesheet.css" type="text/css" rel="stylesheet"/>
<link href="../../page_styles.css" type="text/css" rel="stylesheet"/>
</head>
  <body class="calibre">
  <h2 class="calibre10" id="calibre_pb_4"><span class="calibre11"><span class="calibre12" xml:lang="SR">Denver, Kolorado</span></span></h2>

  <p class="MsoNormal"><span class="calibre1" xml:lang="SR">Gari Rejnolds je odrastao u siromašnoj Keluni, u Kanadi, kod Vankuvera, gde je naučio i da leti, pa je bio naviknut na letove iznad varljivih planinskih terena. Upravljao je cesnom Sajtejšn 11, budno pazeći na snegom prekrivene planinske vrhunce oko sebe.</span></p>

  <p class="MsoNormal"><span class="calibre1" xml:lang="SR">Avion je bio planiran za dvočlanu posadu, ali danas nije bilo kopilota.</span></p>

  <p class="MsoNormal"><i class="calibre17"><span class="calibre1" xml:lang="SR">Ne na ovom letu</span></i><span class="calibre1" xml:lang="SR">, pomisli Rejnolds mračno.</span></p>

  <p class="MsoNormal"><span class="calibre1" xml:lang="SR">Na aerodromu Kenedi prijavio je lažan plan leta. Niko se neće setiti da ga traži u Denveru. Provešće noć kod sestre, a ujutro će poći na istok, da se nađe sa ostalima. Sve pripremljeno i...</span></p>

  <p class="MsoNormal"><span class="calibre1" xml:lang="SR">Glas iz radija prekide mu misli.</span></p>

  <p class="MsoNormal"><span class="calibre1" xml:lang="SR"><i class="calibre13">"Sajtešn Jedan Jedan Jedan Lima Fokstrot. Ovde kontrolni</i></span></p>

  <p class="MsoNormal"><i class="calibre17"><span class="calibre1" xml:lang="SR">toranj Denverskog međunarodnog aerodroma. Izvolite."</span></i></p>

  <p class="MsoNormal"><i class="calibre17"><span class="calibre1" xml:lang="SR">"Sajtešn Jedan Jedan Jedan Lima Fokstrot. Tražim dozvolu da sletim."</span></i></p>

  <p class="MsoNormal"><i class="calibre17"><span class="calibre1" xml:lang="SR">"Jedan Lima Fokstrot, kažite svoj položaj."</span></i></p>

  <p class="MsoNormal"><i class="calibre17"><span class="calibre1" xml:lang="SR">"Jedan Lima Fokstrot. Nalazim se petnaest milja severoistočno od denverskog aerodroma. Visina 15.000 stopa."</span></i></p>

  <p class="MsoNormal"><span class="calibre1" xml:lang="SR">Ugleda Pajkov vrh na desnoj strani. Nebo je bilo svetio, a vreme vedro.</span></p>

  <p class="MsoNormal"><i class="calibre17"><span class="calibre1" xml:lang="SR">Dobar znak</span></i><span class="calibre1" xml:lang="SR">, pomisli.</span></p>

  <p class="MsoNormal"><span class="calibre1" xml:lang="SR">Nastade kratka pauza. Zatim se opet začu glas iz tornja.</span></p>

  <p class="MsoNormal"><span class="calibre1" xml:lang="SR">"Jedan Lima Fokstrot, možete da sletite na pistu dva-šest. Ponavljam, dva-šest."</span></p>

  <p class="MsoNormal"><span class="calibre1" xml:lang="SR">"Jedan Lima Fokstrot. razumeo sam."</span></p>

  <p class="MsoNormal"><span class="calibre1" xml:lang="SR">Gari Rejnolds iznenada oseti kako je avion odjednom poskočio. On pogleda kroz prozor kabine. Odozdo je dunuo snažan vctar i uhvatio cesnu u jaku turbulenciju, bacajući avion po vazduhu. On povuče točak sebi, pokušavajući da nadoknadi visinu. Uzalud. Bio je uhvaćen u vazdušni vrtlog. Sasvim je izgubio kontrolu nad avionom. Udari po dugmetu radija.</span></p>

  <p class="MsoNormal"><span class="calibre1" xml:lang="SR">"Ovde Jedan Lima Fokstrot. U nevolji sam."</span></p>

  <p class="MsoNormal"><span class="calibre1" xml:lang="SR">"Jedan Lima Fokstrot, u kakvoj ste nevolji?"</span></p>

  <p class="MsoNormal"><span class="calibre1" xml:lang="SR">Gari Rejnolds povika u mikrofon:</span></p>

  <p class="MsoNormal"><span class="calibre1" xml:lang="SR">"Upao sam u kovitlac, strahovitu turbulenciju! Našao sam se usred prokletog orkana!"</span></p>

  <p class="MsoNormal"><span class="calibre1" xml:lang="SR">"Jedan Lima Fokstrot, nalazite se na samo četiri i po minuta od denverskog aerodroma i na našim ekranima nema ni traga vazdušne turbulencije."</span></p>

  <p class="MsoNormal"><span class="calibre1" xml:lang="SR">"Baš me briga za vaše ekrane! Kažem vam..." Odjednom povika: "Mejdej! Mej'..."</span></p>

  <p class="MsoNormal"><span class="calibre1" xml:lang="SR">U kontrolnom tornju, u šoku su videli da njegov trag na ekranu radara nestaje.</span></p>

  <p class="MsoNormal"></p>
</body>
</html>
