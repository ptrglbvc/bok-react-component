<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <meta content="Microsoft Word 12 (filtered)" name="Generator"/>
    <title>Непознато</title>
    <meta http-equiv="Content-Type" content="text/html; charset=utf-8"/>
  <link href="../../stylesheet.css" type="text/css" rel="stylesheet"/>
<link href="../../page_styles.css" type="text/css" rel="stylesheet"/>
</head>
  <body class="calibre">
  <h1 class="calibre8" id="calibre_pb_42"><span class="calibre11"><span class="calibre19" xml:lang="SR">TRIDESETO POGLAVLJE</span></span></h1>

  <p class="MsoNormal"><span class="calibre1" xml:lang="SR">Dok je prolazila kroz predvorje hotela Delmon, prema liftovima, Dijani srce brže zakuca. Jedva je čekala da čuje šta je to Keli saznala.</span></p>

  <p class="MsoNormal"><span class="calibre1" xml:lang="SR">Vrata lifta se otvoriše i putnici izađoše.</span></p>

  <p class="MsoNormal"><span class="calibre1" xml:lang="SR">"Idete li gore?"</span></p>

  <p class="MsoNormal"><span class="calibre1" xml:lang="SR">"Da." Dijana uđe. "Poslednji sprat, molim vas."</span></p>

  <p class="MsoNormal"><span class="calibre1" xml:lang="SR">Mozak joj je radio ubrzano. Na kakvom tajnom projektu su radili njihovi muževi, kad su morali biti ubijeni? I kako je Keli to saznala? pitala se.</span></p>

  <p class="MsoNormal"><span class="calibre1" xml:lang="SR">Ljudi počeše da ulaze. Vrata lifta se zatvoriše i on poče da se uspinje. Dijana je videla Keli pre samo par sati, ali iznenađeno shvati da joj ona nedostaje. Najzad, posle nekoliko zaustavljanja, liftboj otvori vrata i reče.</span></p>

  <p class="MsoNormal"><span class="calibre1" xml:lang="SR">"Poslednji sprat."</span></p>

  <p class="MsoNormal"><span class="calibre1" xml:lang="SR">***</span></p>

  <p class="MsoNormal"><span class="calibre1" xml:lang="SR">U dnevnoj sobi apartmana A, Flint je čekao blizu vrata, osluškujući zvuke u hodniku. Problem je bio u vratima koja su bila neobično debela, a Flint je znao i zašto: nije to bilo da bi se zadržala buka spolja, već da zvuci iznutra ne bi izlazili napolje.</span></p>

  <p class="MsoNormal"><span class="calibre1" xml:lang="SR">U tom apartmanu do sada su održavani sastanci upravnog odbora, ali Flint se šalio da tu nikada nikome nije bilo dosadno. Taner je tri puta godišnje sazivao menadžere KIG-a iz desetak država. Po završetku poslovnog dela sastanaka, dovođene su grupe lepotica, da zabave muškarce. Flint je nekoliko puta bio u obezbeđenju orgija, i sada, dok je tu stajao i prisećao se mora golih tela devojaka koje su stenjale i valjale se po tim krevetima i kaučima, poče da mu se javlja erekcija. Flint se isceri. Ove dame će se uskoro pobrinuti za to.</span></p>

  <p class="MsoNormal"><span class="calibre1" xml:lang="SR">Hari Flint nije sebe smatrao nekrofilom. Nikada nije ubio ženu da</span></p>

  <p class="MsoNormal"><span class="calibre1" xml:lang="SR">bi imao odnos sa njom. Ali ako je ona već mrtva...</span></p>

  <p class="MsoNormal"><span class="calibre1" xml:lang="SR">***</span></p>

  <p class="MsoNormal"><span class="calibre1" xml:lang="SR">Izlazeći iz lifta, Dijana upita:</span></p>

  <p class="MsoNormal"><span class="calibre1" xml:lang="SR">"Gde je apartman A?"</span></p>

  <p class="MsoNormal"><span class="calibre1" xml:lang="SR">"Levo, pa na kraju hodnika. Ali tamo nema nikoga."</span></p>

  <p class="MsoNormal"><span class="calibre1" xml:lang="SR">Dijana se okrenu.</span></p>

  <p class="MsoNormal"><span class="calibre1" xml:lang="SR">"Molim?"</span></p>

  <p class="MsoNormal"><span class="calibre1" xml:lang="SR">"Taj apartman je korišćen samo za sastanke upravnih odbora, a</span></p>

  <p class="MsoNormal"><span class="calibre1" xml:lang="SR">sledeći je tek u septembru."</span></p>

  <p class="MsoNormal"><span class="calibre1" xml:lang="SR">Dijana se osmehnu.</span></p>

  <p class="MsoNormal"><span class="calibre1" xml:lang="SR">"Ja ne idem na sastanak odbora. Treba da se nađem sa prijateljicom koja me čeka."</span></p>

  <p class="MsoNormal"><span class="calibre1" xml:lang="SR">Liftboj je gledao kako Dijana skreće levo, prema apartmanu A. On sleže ramenima, zatvori vrata i pokrenu lift na dole.</span></p>

  <p class="MsoNormal"><span class="calibre1" xml:lang="SR">Prilazeći vratima apartmana, Dijana, sve uzbuđenija, ubrza korak.</span></p>

  <p class="MsoNormal"><span class="calibre1" xml:lang="SR">U apartmanu A, Flint je čekao da čuje kucanje na vrata. <i class="calibre13">Koja će stići prva, plavuša ili crnka? Nije važno. Nemam predrasude.</i> Čuvši da neko prilazi vratima, Flint prekide razmišljanje i stegne pištolj.</span></p>

  <p class="MsoNormal"><span class="calibre1" xml:lang="SR">"Keli se trudila da obuzda svoje nestrpljenje. Dolazak do hotela Delmon bio je usporen nizom zastajkivanja: saobraćaj... crveno svetlo, radovi na putu.., Kasnila je. Ona protrča kroz predvorje hotela i uleti u lift.</span></p>

  <p class="MsoNormal"><span class="calibre1" xml:lang="SR">"Gornji sprat molim vas"</span></p>

  <p class="MsoNormal"><span class="calibre1" xml:lang="SR">Dok je Dijana na petom spratu prilazila apartmanu A, vrata susednog apartmana se otvoriše i nosač izađe u hodnik unazad, vukući velika kolica puna prtljaga, on joj prepreči put.</span></p>

  <p class="MsoNormal"><span class="calibre1" xml:lang="SR">"Skloniću se sa prolaza za minut", izvini joj se on, pa se vrati u unutra i iznese još dva kofera. Dijana pokuša da se provuče, ali nije mogla. Nosač reče: "Gotovo je. Izvinite za zadržavanje." On povuče kolica sa prtljagom i skloni ih sa prolaza.</span></p>

  <p class="MsoNormal"><span class="calibre1" xml:lang="SR">Dijana priđe apartmanu A i diže ruku da pokuca, kad ču glas ih hodnika:</span></p>

  <p class="MsoNormal"><span class="calibre1" xml:lang="SR">"Dijana!"</span></p>

  <p class="MsoNormal"><span class="calibre1" xml:lang="SR">Ona se okrenu. Keli je upravo izašla iz lifta.</span></p>

  <p class="MsoNormal"><span class="calibre1" xml:lang="SR">"Keli!"</span></p>

  <p class="MsoNormal"><span class="calibre1" xml:lang="SR">Dijana požuri hodnikom, njoj u susret.</span></p>

  <p class="MsoNormal"><span class="calibre1" xml:lang="SR">U apartmanu, Flint je osluškivao. Ima li nekoga ispred? Mogao je da otvori vrata i pogleda, ali tako bi upropastio plan.</span></p>

  <p class="MsoNormal"><span class="calibre1" xml:lang="SR">"Ubijaj čim uđu na vrata", rekao mu je šef.</span></p>

  <p class="MsoNormal"><span class="calibre1" xml:lang="SR">U hodniku, Keli i Dijana su se zagrlile, srećne zbog viđenja. Keli</span></p>

  <p class="MsoNormal"><span class="calibre1" xml:lang="SR">reče:</span></p>

  <p class="MsoNormal"><span class="calibre1" xml:lang="SR">"Izvini što kasnim, Dijana, ali saobraćaj je grozan. Uhvatila si me baš kad mi je autobus polazio za čikago."</span></p>

  <p class="MsoNormal"><span class="calibre1" xml:lang="SR">Dijana je pogleda zbunjeno.</span></p>

  <p class="MsoNormal"><span class="calibre1" xml:lang="SR">"Ja uhvatila tebe?"</span></p>

  <p class="MsoNormal"><span class="calibre1" xml:lang="SR">"Upravo sam ulazila u autobus kad si me nazvala."</span></p>

  <p class="MsoNormal"><span class="calibre1" xml:lang="SR">Za trenutak nastade tišina.</span></p>

  <p class="MsoNormal"><span class="calibre1" xml:lang="SR">"Keli... nisam ja zvala tebe. Ti si zvala mene: da mi kažeš kako imaš dokaze koji su nam potrebni za..." Ona primeti zapanjen izraz na Kelinom licu.</span></p>

  <p class="MsoNormal"><span class="calibre1" xml:lang="SR">"Nisam ja..."</span></p>

  <p class="MsoNormal"><span class="calibre1" xml:lang="SR">Obe se okrenuše i pogledaše prema apartmanu A.</span></p>

  <p class="MsoNormal"><span class="calibre1" xml:lang="SR">Dijana duboko udahnu vazduh.</span></p>

  <p class="MsoNormal"><span class="calibre1" xml:lang="SR">"Hajde da..."</span></p>

  <p class="MsoNormal"><span class="calibre1" xml:lang="SR">"Važi."</span></p>

  <p class="MsoNormal"><span class="calibre1" xml:lang="SR">One strčaše niz jedan krak stepeništa, uđoše u lift i tri minuta kasnije izađoše iz hotela.</span></p>

  <p class="MsoNormal"><span class="calibre1" xml:lang="SR">Hari Flint u apartmanu pogleda na sat i pomisli: <i class="calibre13">Šta li je zadržalo kučke?</i></span></p>

  <p class="MsoNormal"><span class="calibre1" xml:lang="SR">Dijana i Keli su sedele u krcatom vagonu metroa.</span></p>

  <p class="MsoNormal"><span class="calibre1" xml:lang="SR">"Ne znam kako su to postigli", reče Dijana. "Glas je</span></p>

  <p class="MsoNormal"><span class="calibre1" xml:lang="SR">bio tvoj."</span></p>

  <p class="MsoNormal"><span class="calibre1" xml:lang="SR">"I tvoj, isto. Oni se neće zaustaviti dok nas ne ubiju. Podsećaju me na hobotnice sa hiljadu prokletih pipaka koje hoće da obaviju oko naših vratova."</span></p>

  <p class="MsoNormal"><span class="calibre1" xml:lang="SR">"Prvo moraju da nas nađu, da bi nas ubili", reče Dijana.</span></p>

  <p class="MsoNormal"><span class="calibre1" xml:lang="SR">"Kako su uspeli da nas otkriju ovoga puta? Bacile smo Kingslijeve vizitkarte i nismo imale ništa drugo, što bi mogli..."</span></p>

  <p class="MsoNormal"><span class="calibre1" xml:lang="SR">Pogledaše jedna drugu, pa njihove mobilne telefone.</span></p>

  <p class="MsoNormal"><span class="calibre1" xml:lang="SR">Keli zamišljeno reče:</span></p>

  <p class="MsoNormal"><span class="calibre1" xml:lang="SR">"Ali kako su saznali brojeve naših mobilnih telefona?"</span></p>

  <p class="MsoNormal"><span class="calibre1" xml:lang="SR">"Ne zaboravi s kim imamo posla. U svakom slučaju, ovo je verovatno najbezbednije mesto u Njujorku. Možemo ostati u podzemnoj dok..."</span></p>

  <p class="MsoNormal"><span class="calibre1" xml:lang="SR">Dijana pogleda na drugu stranu vagona i preblede.</span></p>

  <p class="MsoNormal"><span class="calibre1" xml:lang="SR">"Izlazimo odavde", reče uznemireno. "Na sledećoj stanici."</span></p>

  <p class="MsoNormal"><span class="calibre1" xml:lang="SR">"Šta? Pa sad si rekla..."</span></p>

  <p class="MsoNormal"><span class="calibre1" xml:lang="SR">Keli pogleda za Dijanom. Na jednom delu trake sa reklamama, što je išla duž vagona, stajala je fotografija nasmejane Keli sa divnim</span></p>

  <p class="MsoNormal"><span class="calibre1" xml:lang="SR">ženskim ručnim satom.</span></p>

  <p class="MsoNormal"><span class="calibre1" xml:lang="SR">"Oh, gospode!"</span></p>

  <p class="MsoNormal"><span class="calibre1" xml:lang="SR">One ustadoše i pohitaše do vrata, da tu sačekaju sledeću stanicu. Dvojica uniformisanih marinaca, koji su sedeli pored, zurili su u njih. Keli im se osmehnu, pa uze Dijanin i svoj mobilni telefon i dade ih marincima.</span></p>

  <p class="MsoNormal"><span class="calibre1" xml:lang="SR">"Nazovite nas." I one izađoše.</span></p>

  <p class="MsoNormal"><span class="calibre1" xml:lang="SR">***</span></p>

  <p class="MsoNormal"><span class="calibre1" xml:lang="SR">U apartmanu A zazvoni telefon. Flint trže slušalicu. Taner reče:</span></p>

  <p class="MsoNormal"><span class="calibre1" xml:lang="SR">"Prošlo je više od jednog sata. Šta se dešava, gospodine Flinte?"</span></p>

  <p class="MsoNormal"><span class="calibre1" xml:lang="SR">"Nisu se pojavile."</span></p>

  <p class="MsoNormal"><span class="calibre1" xml:lang="SR">"Šta?"</span></p>

  <p class="MsoNormal"><span class="calibre1" xml:lang="SR">"Ovde sam neprekidno, čekam ih."</span></p>

  <p class="MsoNormal"><span class="calibre1" xml:lang="SR">"Vratite se u kancelariju." Taner zalupi slušalicu.</span></p>

  <p class="MsoNormal"><span class="calibre1" xml:lang="SR">Ovo je u početku bio rutinski delić posla, koji je Taner trebalo da reši. Sada je stvar postala lična. Taner uze svoj mobilni telefon i nazva Dijanin broj. Javio se jedan od marinaca, onaj koji je dobio njen telefon.</span></p>

  <p class="MsoNormal"><span class="calibre1" xml:lang="SR">"Evo me, lutko. Kako bi se vama dvema svidelo da večeras izađete u život?"</span></p>

  <p class="MsoNormal"><i class="calibre17"><span class="calibre1" xml:lang="SR">Kučke su se otarasile telefona</span></i><span class="calibre1" xml:lang="SR">, pomisli Taner besno.</span></p>

  <p class="MsoNormal"><span class="calibre1" xml:lang="SR">***</span></p>

  <p class="MsoNormal"><span class="calibre1" xml:lang="SR">Bio je to jeftin pansion u jednoj sporednoj ulici, na zapadnoj strani grada. Kada je taksi prolazio pored njega, a Dijana i Keli ugledale natpis <i class="calibre13">Prazne sobe</i>, Dijana reče:</span></p>

  <p class="MsoNormal"><span class="calibre1" xml:lang="SR">"Vozaču, možete stati ovde."</span></p>

  <p class="MsoNormal"><span class="calibre1" xml:lang="SR">One izađoše i priđoše ulaznim vratima zgrade. Gazdarica, koja im je i otvorila vrata, bila je prijatna, sredovečna žena po imenu Elis Finli.</span></p>

  <p class="MsoNormal"><span class="calibre1" xml:lang="SR">"Mogu vam dati vrlo lepu sobu, za četrdeset dolara na noć, sa doručkom."</span></p>

  <p class="MsoNormal"><span class="calibre1" xml:lang="SR">Dijana reče:</span></p>

  <p class="MsoNormal"><span class="calibre1" xml:lang="SR">"To je u redu." Zatim pogleda Keli. "Šta je u pitanju?"</span></p>

  <p class="MsoNormal"><span class="calibre1" xml:lang="SR">"Ništa." Keli za trenutak zatvori oči. Taj pansion nije imao ništa zajedničko sa onim u kome je ona živela, čistila toalete, kuvala za strance i slušala kako joj pijani očuh tuče majku.</span></p>

  <p class="MsoNormal"><span class="calibre1" xml:lang="SR">Uspela je da se osmehne.</span></p>

  <p class="MsoNormal"><span class="calibre1" xml:lang="SR">"U redu je."</span></p>

  <p class="MsoNormal"><span class="calibre1" xml:lang="SR">***</span></p>

  <p class="MsoNormal"><span class="calibre1" xml:lang="SR">Sledećeg jutra, Taner je pozvao Flinta i Karbalja na razgovor.</span></p>

  <p class="MsoNormal"><span class="calibre1" xml:lang="SR">"Bacile su moje vizitkarte", reče Taner, "i otarasile se mobilnih</span></p>

  <p class="MsoNormal"><span class="calibre1" xml:lang="SR">telefona."</span></p>

  <p class="MsoNormal"><span class="calibre1" xml:lang="SR">Flint reče:</span></p>

  <p class="MsoNormal"><span class="calibre1" xml:lang="SR">"Znači, izgubili smo ih."</span></p>

  <p class="MsoNormal"><span class="calibre1" xml:lang="SR">Taner odgovori:</span></p>

  <p class="MsoNormal"><span class="calibre1" xml:lang="SR">"Ne, gospodine Flint, ne dok sam ja živ. Nećemo mi ići za njima, doći će one do nas."</span></p>

  <p class="MsoNormal"><span class="calibre1" xml:lang="SR">Dva čoveka pogledaše jedan drugog, a zatim Tanera.</span></p>

  <p class="MsoNormal"><span class="calibre1" xml:lang="SR">"Šta?"</span></p>

  <p class="MsoNormal"><span class="calibre1" xml:lang="SR">"Dijana Stivens i Keli Haris će biti ovde u KIG-u u ponedeljak u jedanaest i petnaest pre podne.</span></p>

  <p class="MsoNormal"></p>

  <p class="MsoNormal"></p>
</body>
</html>
