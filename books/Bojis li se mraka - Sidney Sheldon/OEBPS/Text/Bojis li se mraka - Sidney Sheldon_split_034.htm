<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <meta content="Microsoft Word 12 (filtered)" name="Generator"/>
    <title>Непознато</title>
    <meta http-equiv="Content-Type" content="text/html; charset=utf-8"/>
  <link href="../../stylesheet.css" type="text/css" rel="stylesheet"/>
<link href="../../page_styles.css" type="text/css" rel="stylesheet"/>
</head>
  <body class="calibre">
  <h1 class="calibre8" id="calibre_pb_34"><span class="calibre11"><span class="calibre19" xml:lang="SR">DVADESETDRUGO POGLAVLJE</span></span></h1>

  <p class="MsoNormal"><span class="calibre1" xml:lang="SR">Keli po drugi put izađe iz taksija ispred Dijanine zgrade, odjuri do ulaznih vrata i oštro pritisnu zvono. Vrata opet otvori detektiv Grinberg.</span></p>

  <p class="MsoNormal"><span class="calibre1" xml:lang="SR">"Mogu li...?"</span></p>

  <p class="MsoNormal"><span class="calibre1" xml:lang="SR">Keli ugleda Dijanu u dnevnoj sobi i prođe pored detektiva.</span></p>

  <p class="MsoNormal"><span class="calibre1" xml:lang="SR">"Šta se dešava?" upita Dijana. "Rekli ste…."</span></p>

  <p class="MsoNormal"><span class="calibre1" xml:lang="SR">"Kažite vi meni šta se dešava. Opet su pokušali da me otmu. Zašto vaši mafijaški pajtaši hoće da ubiju mene?"</span></p>

  <p class="MsoNormal"><span class="calibre1" xml:lang="SR">"Ja... nemam pojma. Ne bi... možda su nas videli zajedno i pomislili da smo drugarice, pa..."</span></p>

  <p class="MsoNormal"><span class="calibre1" xml:lang="SR">"Mi nismo drugarice, gospođo Stivens. Oslobodite me toga."</span></p>

  <p class="MsoNormal"><span class="calibre1" xml:lang="SR">"Šta pričate? Kako ja...?"</span></p>

  <p class="MsoNormal"><span class="calibre1" xml:lang="SR">"Isto kao što ste me uvalili u to. Hoću da kažete svom pajtašu Altijeriju da smo se tek upoznale i da me ne poznajete. Neću dozvoliti da me ubiju zbog neke vaše gluposti."</span></p>

  <p class="MsoNormal"><span class="calibre1" xml:lang="SR">Dijana reče,</span></p>

  <p class="MsoNormal"><span class="calibre1" xml:lang="SR">"Ne mogu ja..."</span></p>

  <p class="MsoNormal"><span class="calibre1" xml:lang="SR">"Oh, možete. Razgovaraćete sa Altijerijem, i to odmah. Ne odlazim odavde pre toga."</span></p>

  <p class="MsoNormal"><span class="calibre1" xml:lang="SR">Dijana reče:</span></p>

  <p class="MsoNormal"><span class="calibre1" xml:lang="SR">"..Vi tražite nemoguće. Žao mi je ako sam vas uvukla u to, ali..." Ona se zamisli jedan dugi trenutak, pa se okrenu Grinbergu. "Mislite li da bi nas Altijeri, ako bih razgovarala sa njim, ostavio na miru?"</span></p>

  <p class="MsoNormal"><span class="calibre1" xml:lang="SR">Grinberg reče:</span></p>

  <p class="MsoNormal"><span class="calibre1" xml:lang="SR">"To je zanimljivo pitanje. Mogao bi, naročito ako misli da ga mi nadziremo. Da li biste razgovarali sa njim lično?''</span></p>

  <p class="MsoNormal"><span class="calibre1" xml:lang="SR">Dijana reče:</span></p>

  <p class="MsoNormal"><span class="calibre1" xml:lang="SR">"Ne. ja..." Keli se ubaci:</span></p>

  <p class="MsoNormal"><span class="calibre1" xml:lang="SR">"Hoće da kaže da."</span></p>

  <p class="MsoNormal"><span class="calibre1" xml:lang="SR">***</span></p>

  <p class="MsoNormal"><span class="calibre1" xml:lang="SR">Kuća Entonija Altijerija bila je klasična kuća od kamena, u kolonijalnom stilu, u okrugu Hanterdon, u Nju Džersiju. Ogromna kuća nalazila se na kraju slepe ulice i zauzimala šest hektara zemljišta. Bila je okružena obimnom i visokom, gvozdenom ogradom. Na okolnom zemljištu nalazilo se visoko i senovito drveće, jezerca i živopisan vrt. Jedan stražar je sedeo u kućici, sa unutrašnje strane glavne kapije. Kada su prišla kola u kojima su bili Grinberg, Keli i Dijana, stražar im izađe u susret. On poznade Grinberga.</span></p>

  <p class="MsoNormal"><span class="calibre1" xml:lang="SR">"Dan, poručniče."</span></p>

  <p class="MsoNormal"><span class="calibre1" xml:lang="SR">"Zdravo, Cezare. Hoćemo da vidimo gospodina Altijerija "</span></p>

  <p class="MsoNormal"><span class="calibre1" xml:lang="SR">"Imate li nalog?"</span></p>

  <p class="MsoNormal"><span class="calibre1" xml:lang="SR">"Nije takva poseta. Ovo je neformalno."</span></p>

  <p class="MsoNormal"><span class="calibre1" xml:lang="SR">Stražar pogleda žene.</span></p>

  <p class="MsoNormal"><span class="calibre1" xml:lang="SR">"Sačekajte tu." Zatim se vrati u kućicu. Nekoliko minuta kasnije, izađe i otvori kapiju: "Možete ući."</span></p>

  <p class="MsoNormal"><span class="calibre1" xml:lang="SR">"Hvala", reče Grinberg i poveze do prednjeg dela kuće.</span></p>

  <p class="MsoNormal"><span class="calibre1" xml:lang="SR">Kada su njih troje izašli iz kola, pojavi se drugi stražar.</span></p>

  <p class="MsoNormal"><span class="calibre1" xml:lang="SR">"Pođite za mnom."</span></p>

  <p class="MsoNormal"><span class="calibre1" xml:lang="SR">On ih uvede unutra. Velika dnevna soba bila je opremljena kombinacijom starinskog, savremenog i francuskog nameštaja. Uprkos činjenici da je dan bio topao, u velikom kamenom kaminu gorela je vatra.</span></p>

  <p class="MsoNormal"><span class="calibre1" xml:lang="SR">Trojka je išla za stražarom kroz dnevnu sobu, do velike, zamračene spavaće sobe. Entoni Altijeri je ležao, dišući na respirator. Bio je bled i ispijen, i kao da je strašno ostario u toku kratkog petrioda, od kada se pojavio na sudu. Pored njega su bili jedan sveštenik i bolničarka. Altijeri pogleda Dijanu, Keli i Grinberga, pa vrati pogled na Dijanu. Zatim progovori promuklim i škripavim glasom:</span></p>

  <p class="MsoNormal"><span class="calibre1" xml:lang="SR">"Šta, do đavola, hoćete?"</span></p>

  <p class="MsoNormal"><span class="calibre1" xml:lang="SR">Dijana reče:</span></p>

  <p class="MsoNormal"><span class="calibre1" xml:lang="SR">"Gospodine Altijeri, hoću da ostavite gospođu Haris i mene na miru. Povucite svoje ljude. Dovoljno je što ste ubili mog muža i..."</span></p>

  <p class="MsoNormal"><span class="calibre1" xml:lang="SR">Altijeri je preseče.</span></p>

  <p class="MsoNormal"><span class="calibre1" xml:lang="SR">"O čemu pričate? Nemam pojma o vašem mužu. Pročitao sam o onoj poruci, nađenoj kod njega." Isceri se. "Plivaće sa ribama. Neko je previše gledao Sopranove. Reći ću vam nešto besplatno, damo. To nije napisao Italijan. Ja vas ne progonim. Ne zanima me jeste li živi ili mrtvi, ne progonim ja nikoga. Ja..." Tu napravi bolnu grimasu. "Pokušavam da se izmirim sa Bogom. Ja..." Poče da se guši.</span></p>

  <p class="MsoNormal"><span class="calibre1" xml:lang="SR">Sveštenik se okrenu Dijani.</span></p>

  <p class="MsoNormal"><span class="calibre1" xml:lang="SR">"Mislim da bi sada bilo bolje da odete."</span></p>

  <p class="MsoNormal"><span class="calibre1" xml:lang="SR">Detektiv Grinberg upita:</span></p>

  <p class="MsoNormal"><span class="calibre1" xml:lang="SR">"Šta mu je?"</span></p>

  <p class="MsoNormal"><span class="calibre1" xml:lang="SR">Sveštenik reče:</span></p>

  <p class="MsoNormal"><span class="calibre1" xml:lang="SR">"Rak."</span></p>

  <p class="MsoNormal"><span class="calibre1" xml:lang="SR">Dijana pogleda čoveka u krevetu i pomisli na ono što je upravo rekao. Bila je to istina. Dijanu iznenada obuze panika.</span></p>

  <p class="MsoNormal"><span class="calibre1" xml:lang="SR">***</span></p>

  <p class="MsoNormal"><span class="calibre1" xml:lang="SR">Dok su se vraćali od Altijerija, detektiv Grinherg je izgledao zabrinuto.</span></p>

  <p class="MsoNormal"><span class="calibre1" xml:lang="SR">"Moram da vam kažem, čini mi se da je Altijeri bio iskren."</span></p>

  <p class="MsoNormal"><span class="calibre1" xml:lang="SR">Keli protiv volje klimnu glavom.</span></p>

  <p class="MsoNormal"><span class="calibre1" xml:lang="SR">"I meni se čini, čovek umire."</span></p>

  <p class="MsoNormal"><span class="calibre1" xml:lang="SR">"Znate li bilo koji razlog zbog koga bi neko vas dve pokušao da ubije?"</span></p>

  <p class="MsoNormal"><span class="calibre1" xml:lang="SR">"Ne", reče Dijana. "Ako nije Altijeri..." Ona odmahnu glavom. "Nemam pojma."</span></p>

  <p class="MsoNormal"><span class="calibre1" xml:lang="SR">Keli proguta knedlu.</span></p>

  <p class="MsoNormal"><span class="calibre1" xml:lang="SR">"Ni ja."</span></p>

  <p class="MsoNormal"><span class="calibre1" xml:lang="SR">Detektiv Grinberg je otpratio Dijanu i Keli natrag, do Dijaninog stana.</span></p>

  <p class="MsoNormal"><span class="calibre1" xml:lang="SR">"Poradiću sada malo na ovome", reče on, "ali ovde ćete biti bezbedne. Za petnaest minuta pred vašu zgradu će stići patrolna kola i ostaće tu sledeća dvadeset četiri sata, a videćemo šta ćemo do tada otkriti. Ako vam budem potreban, zovite me." Zatim je otišao.</span></p>

  <p class="MsoNormal"><span class="calibre1" xml:lang="SR">Dijana i Keli su se gledale u tišini.</span></p>

  <p class="MsoNormal"><span class="calibre1" xml:lang="SR">"Jeste li za čaj?" upita Dijana. Keli dosledno reče:</span></p>

  <p class="MsoNormal"><span class="calibre1" xml:lang="SR">"Kafu."</span></p>

  <p class="MsoNormal"><span class="calibre1" xml:lang="SR">Dijana je za trenutak pogleda iznervirano, pa uzdahnu.</span></p>

  <p class="MsoNormal"><span class="calibre1" xml:lang="SR">"Dobro."</span></p>

  <p class="MsoNormal"><span class="calibre1" xml:lang="SR">Dijana uđe u kuhinju i pristavi kafu. Keli je šetala po dnevnoj sobi</span></p>

  <p class="MsoNormal"><span class="calibre1" xml:lang="SR">razgledajući platna na zidovima. Kada je Dijana izašla iz kuhinje, Keli je gledala jednu od njenih slika. Pogleda potpis. <i class="calibre13">"Stivens."</i> Okrenu se Dijani.</span></p>

  <p class="MsoNormal"><span class="calibre1" xml:lang="SR">"Jeste li vi ovo naslikali? " Dijana klimnu glavom.</span></p>

  <p class="MsoNormal"><span class="calibre1" xml:lang="SR">"Da."</span></p>

  <p class="MsoNormal"><span class="calibre1" xml:lang="SR">Keli samouverenim glasom reče:</span></p>

  <p class="MsoNormal"><span class="calibre1" xml:lang="SR">"Simpatično."</span></p>

  <p class="MsoNormal"><span class="calibre1" xml:lang="SR">Dijana stisnu usne.</span></p>

  <p class="MsoNormal"><span class="calibre1" xml:lang="SR">"Oh? razumete li se u umetnost?"</span></p>

  <p class="MsoNormal"><span class="calibre1" xml:lang="SR">"Ne mnogo, gospođo Stivens."</span></p>

  <p class="MsoNormal"><span class="calibre1" xml:lang="SR">"Ko vam se sviđa? Baka Mozes, pretpostavljam."</span></p>

  <p class="MsoNormal"><span class="calibre1" xml:lang="SR">"Zanimljiva je."</span></p>

  <p class="MsoNormal"><span class="calibre1" xml:lang="SR">"I koji još naivni slikari vas diraju u srce?"</span></p>

  <p class="MsoNormal"><span class="calibre1" xml:lang="SR">Keli se okrenu da pogleda Dijanu.</span></p>

  <p class="MsoNormal"><span class="calibre1" xml:lang="SR">"Iskreno, volim vijugave, nereprezentativne oblike. Ima, naravno, izuzetaka. Na primer, kod Ticijanove Robinske Venere, dijagonalni položaj njenog tela oduzima dah i..."</span></p>

  <p class="MsoNormal"><span class="calibre1" xml:lang="SR">Začuše kako vri kafa u kuhiji. Dijana ljubazno reče:</span></p>

  <p class="MsoNormal"><span class="calibre1" xml:lang="SR">"Kafa je gotova."</span></p>

  <p class="MsoNormal"><span class="calibre1" xml:lang="SR">Sedele su jedna naspram druge u dnevnoj sobi, uzdržane, puštajući kafu da se hladi. Dijana prekide tišinu.</span></p>

  <p class="MsoNormal"><span class="calibre1" xml:lang="SR">"Možete li da zamislite razlog zbog koga bi neko pokušao da nas ubije?"</span></p>

  <p class="MsoNormal"><span class="calibre1" xml:lang="SR">"Ne." Keli je ćutala jedan trenutak. "Jedino što nas veže, je to što su nam obema muževi radili u KlG-u. Možda su bili povezani sa nekim tajnim projektom; i onaj ko je njih ubio, misli da su možda pričali i nama o tome."</span></p>

  <p class="MsoNormal"><span class="calibre1" xml:lang="SR">Dijana preblede.</span></p>

  <p class="MsoNormal"><span class="calibre1" xml:lang="SR">"Da..." Pogledaše se u neverici.</span></p>

  <p class="MsoNormal"><span class="calibre1" xml:lang="SR">***</span></p>

  <p class="MsoNormal"><span class="calibre1" xml:lang="SR">Taner je u svojoj kancelariji, na jednom od TV ekrana na zidu. gledao prizor koji se odigravao u Dijaninom stanu. Njegov šef obezbeđenja je stajao pored njega. U stanu Stivensovih bio je umetnički postavljen TV i zvučni sistem. Kao što je Taner i rekao svom partneru, stan je bio pun vrhunske tehnologije. U svakoj prostoriji je bio skriven video-sistem, sa umreženom kamerom veličine dugmeta, postavljenom među knjigama, savijenim žicama od optičkih vlakana ispod vrata i</span></p>

  <p class="MsoNormal"><span class="calibre1" xml:lang="SR">bežičnom kamerom. Na tavanu je bio instaliran server veličine laptopa,</span></p>

  <p class="MsoNormal"><span class="calibre1" xml:lang="SR">koji je opsluživao šest kamera. Server je bio povezan sa bežičnim modemom, koji je omogućavao da ta oprema funkcioniše uz pomoć celularne tehnologije.</span></p>

  <p class="MsoNormal"><span class="calibre1" xml:lang="SR">Kada se Taner nagnuo napred, sa pažnjom gledajući u ekran, Dijana reče:</span></p>

  <p class="MsoNormal"><span class="calibre1" xml:lang="SR">"Treba da otkrijemo na čemu su naši muževi radili."</span></p>

  <p class="MsoNormal"><span class="calibre1" xml:lang="SR">"Tačno. Ali potrebna nam je pomoć. Šta možemo da uradimo u vezi toga?"</span></p>

  <p class="MsoNormal"><span class="calibre1" xml:lang="SR">"Nazvaćemo Tanera Kingslija. On je jedini koji može da nam pomogne, a već i pokušava da otkrije ko stoji iza svega ovoga."</span></p>

  <p class="MsoNormal"><span class="calibre1" xml:lang="SR">"Hajde da to uradimo." Dijana reče:</span></p>

  <p class="MsoNormal"><span class="calibre1" xml:lang="SR">"Prenoćićete ovde. Bićemo bezbedne. Napolju su policijska kola."</span></p>

  <p class="MsoNormal"><span class="calibre1" xml:lang="SR">Priđe prozoru i povuče zavesu u stranu. Kola nije bilo. Ona se zagleda napolje i trenutno oseti jezu.</span></p>

  <p class="MsoNormal"><span class="calibre1" xml:lang="SR">"Čudno", reče Dijana. "Trebalo je da ovde budu patrolna kola. Nazvaću ih."</span></p>

  <p class="MsoNormal"><span class="calibre1" xml:lang="SR">Dijana uze vizitkartu detektiva Grinberga iz tašne, ode do telefona i nazva njegov broj.</span></p>

  <p class="MsoNormal"><span class="calibre1" xml:lang="SR">"Detektiva Grinberga, molim vas." Slušala je jedan trenutak. "Jeste li sigurni?... Shvatam. Mogu li onda da razgovaram sa detektivom Pregicerom?" Još jednom oćuta. "Da, hvala vam." Dijana polako spusti slušalicu na viljušku.</span></p>

  <p class="MsoNormal"><span class="calibre1" xml:lang="SR">"Šta je bilo?" Dijana reče:</span></p>

  <p class="MsoNormal"><span class="calibre1" xml:lang="SR">"Detektivi Grinbcrg i Pregicer prebačeni su u drugu stanicu."</span></p>

  <p class="MsoNormal"><span class="calibre1" xml:lang="SR">Keli proguta knedlu.</span></p>

  <p class="MsoNormal"><span class="calibre1" xml:lang="SR">"To nije slučajnost, zar ne?"</span></p>

  <p class="MsoNormal"><span class="calibre1" xml:lang="SR">Dijana reče:</span></p>

  <p class="MsoNormal"><span class="calibre1" xml:lang="SR">"A ja sam se upravo setila nečega."</span></p>

  <p class="MsoNormal"><span class="calibre1" xml:lang="SR">"Čega?"</span></p>

  <p class="MsoNormal"><span class="calibre1" xml:lang="SR">"Detektiv Grinberg me je pitao da li je Ričard u poslednje vreme rekao ili uradio nešto neuobičajeno. Nešto sam zaboravila da mu pomenem. Ričard je išao u Vašington, da se vidi sa nekim. Nekada sam ja putovala sa njim, ali ovoga puta je tvrdio da je bolje da ide sam."</span></p>

  <p class="MsoNormal"><span class="calibre1" xml:lang="SR">Keli ju je gledala iznenađeno.</span></p>

  <p class="MsoNormal"><span class="calibre1" xml:lang="SR">"Čudno. I meni je Mark rekao da mora da ode u Vašington, takođe sam,"</span></p>

  <p class="MsoNormal"><span class="calibre1" xml:lang="SR">"Treba da otkrijemo zašto."</span></p>

  <p class="MsoNormal"><span class="calibre1" xml:lang="SR">Keli priđe prozoru i povuče zavesu.</span></p>

  <p class="MsoNormal"><span class="calibre1" xml:lang="SR">"Kola još uvek nema." Okrenu se Dijani. "Hajde da odemo odavde."</span></p>

  <p class="MsoNormal"><span class="calibre1" xml:lang="SR">"Da", reče Dijana. "Znam jedan hotel u Kineskoj četvrti, po imenu Mandarin. Niko se nikad neće setiti da nas traži tamo. Odande ćemo nazvati gospodina Kingslija."</span></p>

  <p class="MsoNormal"><span class="calibre1" xml:lang="SR">Taner se okrenu šefu obezbeđenja, Hariju Flintu, siledžiji sa neprestanim osmehom.</span></p>

  <p class="MsoNormal"><span class="calibre1" xml:lang="SR">"Likvidirajte ih", reče mu.</span></p>

  <p class="MsoNormal"></p>

  <p class="MsoNormal"></p>

  <p class="MsoNormal"></p>

  <p class="MsoNormal"></p>

  <p class="MsoNormal"></p>

  <p class="MsoNormal"></p>

  <p class="MsoNormal"></p>
</body>
</html>
