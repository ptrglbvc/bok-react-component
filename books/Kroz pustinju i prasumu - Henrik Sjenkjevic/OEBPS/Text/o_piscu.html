<?xml version='1.0' encoding='utf-8'?>
<html xmlns="http://www.w3.org/1999/xhtml">

<head>
  <title></title>
  <link href="../Styles/main.css" rel="stylesheet" type="text/css"/>
</head>

<body>

  <h1>БЕЛЕШКА О ПИСЦУ</h1>

  <p class="cnt">

    <img alt="knd" src="../Images/hs1.jpg"/>

  </p>

  <p class="cnt">ХЕНРИК СЈЕНКЈЕВИЧ (1846-1916)<!--п--></p>

  <br/>

  <p>Хенрик Сјенкјевич рођен је 1846. године у Воли Окжејској, на ујаковом имању у источној Пољској, у породици осиромашеног племства. Детињство је провео на селу и сматра се да је то имало пресудан утицај на његов каснији развој. Ту је упознао обичаје, навике и тежак живот пољског народа.</p>

  <p>У његовој породици су од давнина постојале јаке књижевне традиције. Мајка је водила порекло из породице која је дала Пољској једног великог историчара и напредног политичара, и једну познату књижевницу.</p>

  <p>Једном приликом Сјенкјевич је рекао да је славног пољског песника, Јулијана Њемцевича, познавао још пре него што је научио да чита. Учили су га да рецитује његове песме.</p>

  <p>Мали Хенрик Сјенкјевич је желео да постане витез, као што су били они о којима је читао у књигама. Након тога је „Робинзон Крусо” побудио жељу за далеким путовањима и непознатим местима. А онда је дошла лектира о Наполеону. Она је највише надахнула Сјенкјевича, као и одрасле Пољаке током скоро целог XIX века.</p>

  <p>На Варшавском универзитету студирао је најпре права и медицину, а после само годину дана, пребацио се на историју и књижевност. Школовање је напустио 1870, пре него што је дипломирао, оставши без новца.</p>

  <p>Још као студент писао је колумну за локалне новине. Његово најраније дело, „Жртва”, никада није пронађено. Са путовања по Немачкој, Француској и Енглеској слао је пољским новинама путописе под псеудонимом Литвос. Поред Европе, пропутовао је и Америку и Африку.</p>

  <p>По повратку у Варшаву, крајем 1879, постао је један од уредника конзервативних новина „Слово”, у којима је штампао своје ране приче.</p>

  <p>Тада се посветио проучавању историје и инспирисан Валтером Скотом и француским историјским романима, отпочео је рад на сопственој трилогији о Пољској средином XVII века: „Огњем и мачем”, „Потоп” и „Пан Володијовски”.</p>

  <p>За роман<i> „Quo vadis?”</i>, његово најпопуларније дело, које говори о настанку хришћанства у Риму за време Неронове владавине, награђен је Нобеловом наградом. Роман је преведен на више од педесет светских језика и један је од првих екранизованих романа.</p>

  <p>Иако је намењен младим читаоцима, роман „Кроз пустињу и прашуму” заузима почасно место у стваралаштву Хенрика Сјенкјевича. Написан је 1910. године, а још увек је једна од најпопуларнијих књига за децу широм света.</p>

  <p>Сјенкјевич је био неизмерно популаран у Пољској и 1900, националним доприносима је скупљено довољно средстава да му се купи дворац у коме су живели његови преци.</p>

  <p>Умро је 1916. године у Швајцарској, у којој је живео током Првог светског рата. Осам година након смрти Сјенкјевичево тело пренето је у Пољску.</p>

</body>

</html>